# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.251770
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御製四朝詩選序
<pb:KR4h0143_WYG_000-1a>¶
御製四朝詩選序¶
　生民之始禀二儀之精含五常之性而其理具於一心¶
　人心之靈日出而不窮詩大序謂在心為志發言為詩¶
　其闡眀虞廷言志之義而歸本於心者其意深矣蓋時¶
　運推移質文屢變其言之所發雖殊而心之所存無異¶
　則詩之為道安可謂古今人不相及哉觀於宋金元明¶
　之詩而其義尤著焉世之論詩者謂唐以詩賦取士故¶
　唐之詩為獨盛夫唐之詩誠盛矣若夫宋之取士始以¶
<pb:KR4h0143_WYG_000-1b>¶
　詩賦熙寧專主經義而罷詩賦元祐初復詩賦至紹聖¶
　而又罷之其後又復與經義並行金大畧如宋制元自¶
　仁宗罷詩而存賦明則詩賦皆罷之士於其時以其餘¶
　力兼習有韻之言專之則易美兼之則難工而其至者¶
　亦徃徃嫓北宋而追三唐豈非人心之靈日出而不窮¶
　者歟此又可見古今人不甚相逺也朕夙興夜寐永圖¶
　治安念養士育才國家盛典考言詢事曩代良規亦既¶
　試之制藝使通經術兼以論表判䇿俾達古今而於科¶
<pb:KR4h0143_WYG_000-2a>¶
目之外時以詩賦取人每當省方觀民之㑹士之所進¶
詩賦古文止輦受觀停舟延問親試而拔其尤者亦多¶
矣蓋舉斯世而措之禮陶樂淑之中被以温柔敦厚之¶
教故所以奬勸之者靡弗至焉近得全唐詩巳命儒臣¶
校訂刋布海内由唐以来千有餘年之久流傳自昔未¶
見之書亦可謂斯文之厚幸矣遂又命博採宋金元明¶
之詩每代分體各編自名篇鉅集以及㫁簡殘章罔有¶
闕遺稍擇而録之付之剞劂用以標詩人之極致擴後¶
<pb:KR4h0143_WYG_000-2b>¶
進之見聞譬猶六代逓奏八音之律無爽九流並遡一¶
致之理同歸然則唐以後之詩又自今而傳矣夫詩之¶
日逺而日新如此而皆本於人之一心孔子云詩三百¶
一言以蔽之曰思無邪子之言詩法也即心法也子夏¶
味絢素之章子貢悟琢磨之句二子者一以文學列於¶
四科一以多識得聞一貫朕於是有以見夫天之所以¶
畀於人者此心此理隨在流通願學者謹其所存而審¶
其所發將以上達夫大本大原而充廣乎萬事萬物豈¶
<pb:KR4h0143_WYG_000-3a>¶
惟詩之為道也哉¶
康熙四十八年五月¶
#+PROPERTY: JUAN 提要
<pb:KR4h0143_WYG_000-4a>¶
　欽定四庫全書　　　　集部八¶
御選四朝詩　　　　　　　總集類¶
　　　提要¶
　　　　　(臣/)等謹案¶
　　御選四朝詩二百九十二巻康熈四十八年¶
　　聖祖仁皇帝御定右庻子張豫章等奉¶
　　勅編次凡宋詩八十七巻作者八百八十二人金詩¶
　　　　　二十五巻作者三百二十一人元詩八十一¶
<pb:KR4h0143_WYG_000-4b>¶
　　　　　巻作者一千一百九十七人明詩一百二十¶
　　　　　八巻作者三千四百人每代之前各詳叙作¶
　　　　　者之爵里其詩則首帝製次四言次樂府歌¶
　　　　　行次古體次律詩次絶句次六言次雜言以¶
　　　　　體分編唐詩至五代而衰至宋初而未振王¶
　　　　　禹偁初學白居易如古文之有栁穆明而未¶
　　　　　融楊意等倡西崑體流布一時歐陽修梅堯¶
　　　　　臣始變舊格蘇軾黄庭堅益出新意宋詩于¶
<pb:KR4h0143_WYG_000-5a>¶
　　　　時為極盛南渡以後擊壤集一派参錯並行¶
　　　　遷流至于四靈江湖二派遂弊極而不復焉¶
　　　　金人奄有中原故詩格多沿元祐迨其末造¶
　　　　國運與宋同衰詩道乃較宋為獨盛元好問¶
　　　　自題中州集後詩曰鄴下曹劉氣儘豪江東¶
　　　　諸謝韵尤髙若從華實評詩品未便吳儂得錦袍¶
　　　　豈虚語乎有元一代作者雲興虞楊范揭以¶
　　　　下指不勝屈而末葉争趍綺麗乃類小詞楊¶
<pb:KR4h0143_WYG_000-5b>¶
　　　　維楨負其才氣破崖岸而為之風氣一新然¶
　　　　訖不能返諸古也明詩總雜門户多岐約而¶
　　　　論之髙啟諸人為極盛洪熈宣徳以後體叅¶
　　　　䑓閣風雅漸㣲李東陽稍稍振之而北地信¶
　　　　陽已崛起與争詩體遂變後再變而公安三¶
　　　　變而竟陵淫哇競作明祚遂終大抵四朝各¶
　　　　有其盛衰其作者亦互有長短而七百餘年¶
　　　　之中著作浩繁雖博識通儒亦無從徧觀遺¶
<pb:KR4h0143_WYG_000-6a>¶
　　　　集至于澄汰沙礫披檢精英合四朝而為一¶
　　　　巨帙勢更有所不能矣我¶
　　　國家稽古右文石渠天禄之藏既逾前代我¶
　聖祖仁皇帝㳺心風雅典學維勤¶
　乙覽之餘咸無遺照用能别裁得失勒著鴻編非惟¶
　　　　四朝作者得¶
　睿鑒而表章即讀者沿波以得竒於詩家正變源流¶
　　　　亦一一識其門徑¶
<pb:KR4h0143_WYG_000-6b>¶
　聖人之嘉惠儒林者寧淺尠歟乾隆四十六年四月¶
　　　　恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
#+PROPERTY: JUAN 總目
<pb:KR4h0143_WYG_000-7a>¶
　欽定四庫全書¶
御選四朝詩總目¶
　　宋詩七十八卷(姓名爵里二巻/)¶
　　金詩二十五卷(姓名爵里一巻/)¶
　　元詩八十一巻(姓名爵里二巻/)¶
　　明詩一百二十卷(姓名爵里八巻/)¶
<pb:KR4h0143_WYG_000-8a>¶
御選宋金元明四朝詩¶
　　　　纂選官¶
　　　原任右春坊右庶子兼翰林院修撰(臣/)張豫章¶
　　　左春坊左諭德兼翰林院修撰(臣/)魏學誠¶
　　　原　任　翰　林　院　侍　講(臣/)呉　昺¶
　　　翰　　林　　院　　編　　修(臣/)陳至言¶
　　日講官起居注　翰林院編修(臣/)陳　璋¶
　　日講官起居注　翰林院檢討(臣/)王景曾¶
<pb:KR4h0143_WYG_000-8b>¶
　　　　録選官¶
　　　翰　　林　　院　　編　　修(臣/)呉士玉¶
　　　翰　　林　　院　　檢　　討(臣/)錢榮世¶
　　　翰　林　院　庶　吉　　士(臣/)張大受¶
　　　前任江寧府知府今補蘇州府知府(臣/)陳鵬年¶
　　　舉　　　　　　　　　　　　人(臣/)陳王謨¶
　　　　　　　　　　　　　　　　　(臣/)顧嗣立¶
　　　　　　　　　　　　　　　　　(臣/)莊　楷¶
<pb:KR4h0143_WYG_000-9a>¶
　　嵗　　　　　　貢　　　　　　生(臣/)鄒𢎞志¶
　　　　　　　　　　　　　　　　　(臣/)田廣運¶
　　國　　　子　　監　　　監　　生(臣/)沈　寅¶
　　　　　　　　　　　　　　　　　(臣/)沈　經¶
　　　　　　　　　　　　　　　　　(臣/)范聖文¶
　　　　　　　　　　　　　　　　　(臣/)談汝龍¶
　　　　　　　　　　　　　　　　　(臣/)汪泰来¶
　　　　　　　　　　　　　　　　　(臣/)劉上駟¶
<pb:KR4h0143_WYG_000-9b>¶
　　　　　　　　　　　　　　　　　(臣/)潘秉鈞¶
　　　　　　　　　　　　　　　　　(臣/)髙　位¶
　　　　　　　　　　　　　　　　　(臣/)丁圖南¶
　　　　　　　　　　　　　　　　　(臣/)董永朝¶
　　　　　　　　　　　　　　　　　(臣/)鄭　韻¶
　　　　　　　　　　　　　　　　　(臣/)陸　淹¶
　　　　　　　　　　　　　　　　　(臣/)江𢎞文¶
　　　校刋官¶
<pb:KR4h0143_WYG_000-10a>¶
　　　　　　　　　　　　　　　　　　　　(臣/)王景曾¶
　　　校勘官¶
　經筵講官内閣學士兼禮部侍郎(臣/)蔡升元¶
　經筵講官内閣學士兼禮部侍郎兼管詹事府詹事(臣/)楊　瑄¶
　日講官起居注詹事府少詹事兼翰林院侍講學士(臣/)查　昇¶
　日講官　起　居　注　翰　林　院侍讀學士(臣/)陳壯履¶
　日講官　起　居　注　翰　林　院　侍　讀(臣/)錢名世¶
　日講官　起　居　注　翰　林　院　檢　討(臣/)張廷玉¶
<pb:KR4h0143_WYG_000-10b>¶
　皇　太　子　講　官　翰　林　院　編　修(臣/)汪　灝¶
　　翰　　　林　　　院　　　編　　　修(臣/)查慎行¶
　　翰　　　林　　　院　　　編　　　修(臣/)陳邦彦¶
#+PROPERTY: JUAN 御選元詩姓名爵里一
<pb:KR4h0143_WYG_000-11a>¶
　欽定四庫全書¶
御選元詩姓名爵里一¶
　　帝系¶
　世祖皇帝(諱呼必賚睿宗第四子憲宗弟初以太弟分/藩漠南漢地駐兆呼魯庚申即帝位建元曰)¶
　　(中統至元八年始建國號曰大元十三年乃定江南/在位三十五年謚曰聖徳神功文武皇帝廟號世祖)¶
　文宗皇帝(諱圖卜特穆爾武宗次子明宗弟致和元年即/位在位五年諡曰聖明元孝皇帝廟號文宗)¶
　順帝(諱托歡特穆爾明宗長子文宗之兄至順四年/即位上都在位三十六年洪武間加號順帝)¶
　　諸家姓名爵里¶
<pb:KR4h0143_WYG_000-11b>¶
　耶律楚材(字晉卿遼東丹王八世孫金尚書右丞履子/貞祐初辟左右司員外郎元太祖定燕都召)¶
　　(見處之左右太宗朝拜中書令卒贈太師追/封廣寜王諡文正有湛然居士集十四卷)¶
　劉秉忠(字仲晦初名侃其先瑞州人徙邢州初補邢臺/節度府令史棄去後従浮屠更名子聰受知世)¶
　　(祖至元初歴拜太保參領中書省事易今名卒贈太/傅趙國公諡文貞成宗朝改謚文正贈太師仁宗朝)¶
　　(追封常山王有藏/春散人集十巻)¶
　劉秉恕(字長卿秉忠弟至元中累官禮/部尚書歴湖州平陽二路總管)¶
　郝經(字伯常澤之陵川人徙家順天憲宗設江淮荆湖/南北宣撫司命之為副世祖即位拜翰林侍讀學)¶
　　(士充國信使使宋被留至元中歸卒累贈昭/文館大學士司徒冀國公謚文忠有陵川集)¶
<pb:KR4h0143_WYG_000-12a>¶
楊奐(字煥然又名知章乾州奉天人自號紫陽金末舉/進士人元太宗詔試諸道進士中東平賦論第一)¶
　(以宰相薦授河南路徴收課稅所長官兼/㢘訪使卒賜諡文憲有還山集六十巻)¶
劉祁(字京叔渾源人金舉進士入元就試魁西京選充/山西東路考試官所著有神川遯士集二十巻歸)¶
　(潛志/三巻)¶
杜瑛(字文玉其先霸州信安人隠居緱氏山中統間徵/辟皆不就卒天厯中贈翰林學士諡文獻有集十)¶
　(巻/)¶
楊惟中(字彦誠𢎞州人累拜中書令出為/京湖南北路宣撫使卒諡忠肅)¶
趙復(字仁甫徳安/人自號江漢)¶
<pb:KR4h0143_WYG_000-12b>¶
姚樞(字公茂號雪齋營州柳城人遷洛陽累官中書左/丞出僉河南行省拜昭文館大學士詳定禮儀擢)¶
　(翰林學士承㫖卒累贈太師開/府儀同三司魯國公諡文獻)¶
許衡(字仲平河内人累官中書左丞尋以集賢大學士/兼國子祭酒卒諡文正累贈太傅開府儀同三司)¶
　(魏國公皇慶二年詔從/祀孔子廟庭有魯齋集)¶
楊果(字正卿祈州平隂人金正大初登進士第入元為/河南課稅累遷北京宣撫中統初參知政事至元)¶
　(中出為懷孟路總管/卒諡文獻有西菴集)¶
史天澤(字潤甫大都永清人累授河南宣撫使兼江淮/軍馬經略中統二年入拜中書右丞相進左丞)¶
　(相兼樞密副使加開府儀同三司平章軍/國重事卒諡忠武累贈太師追封鎮陽王)¶
<pb:KR4h0143_WYG_000-13a>¶
巴延(姓巴琳氏䝉古部人居西域至元初奉使於朝拜/中書左丞相改同知樞宻院事進右丞相知樞宻)¶
　(院加太傅録軍國重事卒贈太師開/府儀同三司追封淮安王諡忠武)¶
張𢎞範(字仲疇河内人初授行軍司馬以功進順天路/管民總管移守大名歴鎮國上將軍江東道宣)¶
　(慰使拜䝉古漢軍都元帥卒諡武略累贈太師開府/儀同三司上柱國齊國公改諡忠武延祐中加封淮)¶
　(陽王諡/獻武)¶
張易(字仲疇一字仲一太原交城人中統/初官燕京行臺中書省參知政事)¶
商挺(字孟卿一字夢卿曹州濟隂人初為行臺幕官累/進參知政事歴樞密副使卒贈太師魯國公諡文)¶
　(定/)¶
<pb:KR4h0143_WYG_000-13b>¶
李冶(字仁卿真定欒城人金正大末登進士至元/二年召拜翰林學士有敬齋文集四十巻)¶
王磐(字文炳廣平永年人徙居汝之魯山金正大四年/經義進士第入元中統初擢益都路宣慰副使累)¶
　(遷真定宣慰使至元初召入翰林兼太常少卿進拜/承㫖卒贈太傅開府儀同三司追封洛國公諡文忠)¶
　(有鹿/菴集)¶
王鶚(字百一曹州東明人金正大元年進士廷試第一/人授應奉翰林文字累遷尚書左右司郎中入元)¶
　(以遺逸召對中統初拜翰林學士/承㫖卒諡文康有應物集四十巻)¶
李昶(字士都東平須城人金興定二年登進士第入元/為幕官中統二年召拜翰林侍讀學士至元中進)¶
　(吏部尚書歴山東東/西道提刑按察使)¶
<pb:KR4h0143_WYG_000-14a>¶
徐世隆(字威卿陳州西華人金正大四年進士第入元/累遷翰林侍講學士兼太常卿户部侍郎拜吏)¶
　(部尚書出為東昌路總管山東道按察使移江/北淮東道所著有瀛洲集百巻文集若干巻)¶
布呼密(一名時用字用臣世為喀喇部大人即髙車國/也至元中授利用少監出為燕南河北按察副)¶
　(使累遷翰林學士承旨知制誥兼修國史成宗即位拜/昭文館大學士平章軍國事卒贈太傳魯國公謚文貞)¶
劉因(字夢吉初名駰字夢驥保定容城人至元中徴拜/右賛善大夫以母疾請歸復召為集賢學士固辭)¶
　(不起卒贈翰林學士容城郡公/諡文靖有靜修丁亥集五巻)¶
閻復(字子靖其先平陽和州人徙髙唐以薦入翰林累/進學士出為浙西㢘訪大徳中拜翰林學士承㫖)¶
　(卒諡文穆有靜/軒集五十巻)¶
<pb:KR4h0143_WYG_000-14b>¶
徐琰(字子方號容齋别號養齋又稱汶/叟東平人累官浙西肅政㢘訪使)¶
李思衍(字昌翁一字克昌號兩山餘干人累官國子/司業以禮部侍郎使安南還拜南臺御史)¶
魏初(字太初𢎞州順聖人累官江西按察使徴/拜侍御史行臺出為中丞有青崖集十巻)¶
孟攀鱗(字駕之雲内人初名璘登金正大七年進士/第歸元授翰林待制同修國史卒諡文定)¶
尚野(字文蔚其先保定人徙滿城至元中以處士徴為/國史院編修官至大中拜翰林直學士知制誥同)¶
　(修國史延祐中歴集賢學/士兼國子祭酒卒諡文懿)¶
張立道(字顯卿其先陳留人徙大名以父任備宿衛除/雲南王府文學累拜陜西行臺侍御史歴雲南)¶
　(行省參知政/事有校古集)¶
<pb:KR4h0143_WYG_000-15a>¶
張礎(字可用渤海人徙真定累官國子/祭酒出為安豐路總管卒諡文敏)¶
陳祐(趙州晉寧人至元中任衛輝路/總管遷山東東西道按察使)¶
劉宣(字伯宣潞人徙太原以薦為省掾累遷吏部尚書/集賢學士進御史中丞行御史臺事卒諡忠憲)¶
董文用(字彦材真定藁城人試詞賦中選累官禮部尚/書翰林集賢學士知秘書監出為江准行省參)¶
　(政入拜御史中丞除大司農進翰林/學士承㫖卒贈少保夀國公諡忠穆)¶
申屠致逺(字大用其先汴人徙夀張累拜江南行臺監/察御史召為翰林待制不赴大徳中僉淮西)¶
　(江北道㢘訪司事有/忍齋行藁四十巻)¶
胡祇遹(字紹聞磁州武安人至元中應奉翰林文字/累遷江南浙西道提刑按察使卒諡文靖)¶
<pb:KR4h0143_WYG_000-15b>¶
崔斌(字仲文馬邑人累除同僉樞密院事改僉河南行/省歴江淮行省左丞被誣搆遇害至大初贈太傅)¶
　(鄭國公/諡忠毅)¶
王惲(字仲謀衛州汲縣人從辟書入為中書省詳定官/轉翰林修撰拜監察御史歴福建閩海按察使召)¶
　(為翰林院學士卒贈學士承㫖太/原郡公諡文定有秋澗集一百巻)¶
王構(字肯堂東平人以詞賦中選累拜翰林學士參議/中書省事歴濟南路總管至大初召拜翰林學士)¶
　(承㫖卒贈大司徒魯國公/諡文肅有文集三十巻)¶
王旭(字景初東平人有/小闌軒集二十巻)¶
宋渤(字齊彦號柳菴潞州長/子人歴官集賢學士)¶
<pb:KR4h0143_WYG_000-16a>¶
程鉅夫(初名文海避武宗諱以字行號逺齋其先自徽/州徙郢之京山後為建昌人以父任留宿衛授)¶
　(管軍千户改應奉翰林文字累拜侍御史行御史臺/事大徳中召為翰林學士商議中書省事至大中進)¶
　(承㫖卒贈大司徒柱國楚國/公諡文憲有雪樓集三十巻)¶
葉李(字太白一字舜玉號亦愚杭人官浙西儒學提舉/世祖召見特拜御史中丞商議中書省事固辭授)¶
　(尚書右丞/卒諡文簡)¶
燕公南(字國材南康建昌人累拜江淮行省參/知政事歴湖廣行省右丞有五峯集)¶
張孔孫(字夢符其先出遼之烏若部遷隆安累除禮部/尚書歴淮東㢘訪使召拜集賢學士商議中書)¶
　(省事以翰林學/士承㫖致仕)¶
<pb:KR4h0143_WYG_000-16b>¶
宋衜(字𢎞道潞州長子人以薦擢翰林修撰累遷/太常少卿秘書監拜太子賓客有秬山集)¶
圖克坦公履(字雲甫遼海人登經義/進士第仕至侍講學士)¶
瓜爾佳之竒(字士常其先出女真𤓰爾佳部後訛為夾谷徙/家滕州初授濟寜教授歴江淮按察僉事累)¶
　(遷翰林直學士侍/御拜吏部尚書)¶
茍宗道(字正甫保定清苑/人累遷國子祭酒)¶
楊仁風(字文卿一字純甫號節齋襄垣人至元中以刑/部郎出知單州歴樞密院使遼陽參知政事以)¶
　(中書左/丞致仕)¶
張野(字野夫邯鄲/人有古山集)¶
<pb:KR4h0143_WYG_000-17a>¶
范霖(字君澤號天碧縉雲人至元中被召授翰林/編修出為江西江浙儒學提舉歴禮部侍郎)¶
王宥(東平人仕至/中書省郎中)¶
石國英(號月澗宿州靈壁人仕金為幕僚入/元累遷台州招討使歴福建宣慰使)¶
元淮(字國泉號水鏡臨川人徙邵武至元初以/軍功顯累官溧陽路總管有金囦吟一巻)¶
郭昂(字彦髙號野齋彰徳林州人至正二年上/書言事授官歴廣東宣慰使卒諡文毅)¶
陳伯通(雲中人累/官宣慰使)¶
張經(累官江南湖北/道㢘訪司僉事)¶
夏若水(虎林人至元間/授温州路總管)¶
<pb:KR4h0143_WYG_000-17b>¶
徐明善(號芳谷饒州鄱陽人至元中任江西/儒學提舉嘗奉使安南有芳谷集)¶
劉懷逺(河東人至元中/官昭州郡監)¶
皇甫琰(字邦瑞東平人/至元中知澤州)¶
王柔(字不剛大都人試西王相/府令史至元中知吳江縣)¶
方回(字萬里號虚谷宋景定三年别省登第累/知嚴州入元為建徳路總管有桐江集)¶
楊𢎞道(字叔能號素菴淄/川人有小亨集)¶
員炎(字善卿衛州人辟監嵩州/酒有函谷道人集三巻)¶
賈竹(字彦清自號/乖公林州人)¶
<pb:KR4h0143_WYG_000-18a>¶
王鼎(字大鼐/林州人)¶
戴表元(字帥初一字曾伯慶元奉化人宋咸淳中登進/士乙科官敎授入元以執政薦除信州敎授再)¶
　(調婺州以疾辭其後/累薦不起有剡源集)¶
仇逺(字仁近一字仁父錢塘人至元中官溧陽/州敎授自號近村又稱山邨有山村遺槀)¶
白珽(字廷玉錢塘人以薦授官累遷江浙儒學副提舉/歴蘭溪州判官致仕自號棲霞山人有湛淵集)¶
吾丘衍(字子行錢塘人/有竹素山房詩)¶
胡長孺(字汲仲號石塘婺州永嘉人仕宋為迪功郎就/辟書入元應召歴寧海主簿有石塘文集五十)¶
　(巻/)¶
<pb:KR4h0143_WYG_000-18b>¶
龔璛(字子敬髙郵人徙家平江累調寧國敎授歴宜/春丞以江浙儒學副提舉致仕有存悔齋藁)¶
袁易(字通甫平江長洲人應辟為徽州路/石洞書院山長有靜春堂詩集四巻)¶
郭麟孫(字祥卿吳郡人作/吏錢塘再調江東)¶
湯彌昌(字師言長沙人授長洲儒學敎諭歴從政郎温/州路瑞安州判官致仕有碧山類槀湘江櫂歌)¶
章彬(吳/人)¶
趙時逺(字無逸吳江人/自號漸磐野老)¶
陸鵬南(號象翁華亭人/有九峯清氣集)¶
石巖(字民曕號汾亭朱/方人官彭澤尹)¶
<pb:KR4h0143_WYG_000-19a>¶
貢子仁(字夀卿號遠/山丹陽人)¶
范晞文(字景文錢塘人以薦擢江/浙儒學提舉有葯莊廢槀)¶
黄庚(字星甫天台人/有月屋漫槀)¶
尹廷髙(字仲明别號六峯遂昌人嘗掌/敎永嘉有玉井樵唱正續槀)¶
潘奕(字景大黄巖人官福/州敎授有雙溪集)¶
劉應龜(字元益義烏人辟月泉山長遷/杭州學正有山南集二十巻)¶
張可久(號小山慶元人/以路吏轉首領)¶
趙文(字儀可一字惟恭號青山初名宋永廬陵人仕宋/由上舎為南雄敎授入元起為東湖書院山長尋)¶
<pb:KR4h0143_WYG_000-19b>¶
　(敎授/清江)¶
劉將孫(字尚友號養吾廬陵人/宋太常博士辰翁子)¶
王義山(字元髙富州人宋景定中廷試乙科累官通判/瑞安軍府事入元辟敎授尋掌江西學事退老)¶
　(東湖有稼/村類槀)¶
劉邊(字近道建安人所著/有自家意思集四巻)¶
毛直方(字靜可建安人宋咸淳中領鄉薦仕元/以敎授致仕有聊復軒斐槀二十巻)¶
金履祥(字吉甫蘭谿人郡守辟/長釣臺書院有仁山集)¶
李簡(字士㢘號蒙齋廬陵人/中統間為泰安州倅)¶
<pb:KR4h0143_WYG_000-20a>¶
燮𤣥圃(湘潭人宋咸淳中進士/歴中臺御史奉直大夫)¶
郭䣘(字徳基長樂人至元舉遺逸授泉山/書院山長歴吳江州敎授有梅西集)¶
傅定保(字季謨號古直晉江人宋咸淳中禮部奏賦第/四未赴廷試元大徳中以薦授漳州路學正改)¶
　(三山書院山長至治中以/平江路儒學敎授致仕)¶
牟應龍(字成甫蜀人宋大理少卿瓛長子登咸淳進士/仕元為溧陽州敎授歴上元縣主簿致仕自號)¶
　(隆山/有集)¶
彭九萬(字好古/崇安人)¶
張夢應(益州/人)¶
<pb:KR4h0143_WYG_000-20b>¶
甘泳(字中夫一字泳之/崇仁人有東溪集)¶
楊學文(字必節號竹/澗睂山人)¶
楊學李(字希聖號明/齋睂山人)¶
陳達觀(著有浪/吟集)¶
劉深(字子/長)¶
劉壎(字起潜别號水村南豐人以薦署昭郡/學正授延平敎授有水雲村槀泯槀)¶
劉麟瑞(號如邨壎次子/著昭忠逸詠)¶
别多喇卜丹(一作曽丁荅失蠻人登進士第/仕至廣西肅政㢘訪副使)¶
<pb:KR4h0143_WYG_000-21a>¶
吳澄(字幼清晚稱伯清撫州崇仁人至元中被徴大徳/中起應奉翰林文字累遷國子司業英宗即位拜)¶
　(翰林學士泰定初為講官尋授資善大夫卒賜江/西行省左丞臨川郡公諡文正有草廬集詩四巻)¶
姚燧(字端甫承旨樞之姪初為秦王府文學累拜江西/行省參知政事歴翰林學士承旨知制誥兼修國)¶
　(史卒諡曰文有牧/菴文集五十巻)¶
冨珠哩翀(字子翬其先隆安人徙鄧之順陽初名思温/字伯和以薦入翰林累官集賢學士兼國子)¶
　(祭酒進禮部尚書歴江浙行省參知政事卒/追封南陽郡公諡文靖有菊潭集六十巻)¶
盧摯(字莘老一字處道涿郡人至元五年進士累/遷河南路總管歴翰林學士承旨有疎齋集)¶
伊喇¶
<pb:KR4h0143_WYG_000-21b>¶
李孟(字道復上黨人徙漢中累拜中書平章政事賜爵/秦國公皇慶初授翰林學士承㫖知制誥兼修國)¶
　(史延祐初改封韓國英宗初立坐累降集賢侍講學/士卒詔復原官贈太保儀同三司上柱國進魏國公)¶
　(諡文忠有/秋谷集)¶
伊埒(蒙古色目人大徳中任嶺南/廣西道肅政㢘訪司僉事)¶
梁曾(字貢父燕人以薦為中書省掾至元中累除知南/陽府歴吏部尚書再使安南皇慶中拜集賢侍講)¶
　(學/士)¶
陳孚(字剛中號笏齋台州臨海人初署上蔡書院山長/使安南還除翰林待制兼國史編修歴台州路總)¶
　(管府治中/有觀光槀)¶
<pb:KR4h0143_WYG_000-22a>¶
馮子振(字海粟攸州人一云寧鄉人仕為/丞事郎集賢待制自號怪怪道人)¶
楊夀(字景熙一字景曦/臨海人有五雲集)¶
髙克恭(字彦敬其先西域人徙燕之房山自省郎出為/江浙行省左右司郎中終刑部侍郎卒贈刑部)¶
　(尚書諡文簡/有房山集)¶
鮮于樞(字伯機漁陽人官浙東宣慰經歴改江浙/行省都事累遷太常典簿有困學齋集)¶
周馳(字景逺聊城人自號如/是翁官南臺監察御史)¶
郝天挺(字繼先號新齋出于都爾本族居安肅州以勲/臣子備宿衛除雲南行省參議累遷中書右丞)¶
　(出為江西河南二行省右丞召拜御史中丞尋為河/南行省平章政事卒贈中書平章政事柱國冀國公)¶
<pb:KR4h0143_WYG_000-22b>¶
　(諡文/定)¶
張伯淳(字師道杭州崇徳人宋末舉進士官太學録入/元用薦授杭州路儒學敎授累遷翰林直學士)¶
　(慶元路總管府治中即家拜侍講/學士卒諡文穆有養䝉集十巻)¶
蕭泰登(字則平别號方崖廬陵太和人累授湖南儒學/副提舉僉廣東按察司事以兵部郎中使安南)¶
　(還歴江南行臺監察/御史分守江浙行省)¶
陳思濟(字思濟號秋岡柘城人初除右司都事累拜監/察御史出知沁州歴中議大夫僉河南江北行)¶
　(中書省事卒贈吏部尚書上輕車都/尉追封潁川郡侯諡文肅有秋岡集)¶
李京(字景山河間人起家掌故樞府歴烏撒烏䝉道/宣慰副使佩虎符兼管軍萬户有鳩巢漫槀)¶
<pb:KR4h0143_WYG_000-23a>¶
陸垕(大徳中任廣東/道肅政㢘訪使)¶
王泰亨(臨汾人歴官太子賓客累拜中書平章/封晉國公致仕卒諡清憲有康莊文集)¶
陳澤雲(天台人至元/中官縣尹)¶
黄棠(元貞中任廣州/路香山縣尹)¶
李彞(字憲文薊人大徳中/知建昌路南豐州)¶
于昌文(南康人官郴/州儒學敎授)¶
湯炳龍(字子文其先寳應人居京口/辟慶元市舶提舉有北村集)¶
盛如梓(號庶齋揚州人大徳間為嘉定州儒學敎授/以從仕郎崇明州判官致仕著老學叢談)¶
<pb:KR4h0143_WYG_000-23b>¶
戴天錫(一名錫字祖禹山隂人居杭仕為㑹/稽學正再調淮海書院山長不赴)¶
屠約(字存博號月汀/錢塘人官敎授)¶
盛彪(字元仁臨安人/官鎮江學正)¶
張復亨(字剛父號南譙吳興/人仕至泰州同知)¶
馬昫(字徳昌/滏陽人)¶
張謙(字受益號古齋濟南人仕/為江浙行中書省檢校官)¶
張□(西秦/人)¶
程瑁(字君甫/涇陽人)¶
<pb:KR4h0143_WYG_000-24a>¶
程希賢(瑁子官/新平簿)¶
姚雲(字舜瑞一字若川瑞州髙安人初名雲文宋咸淳/間進士入元授承直郎撫建兩路儒學提舉有江)¶
　(村遺/槀)¶
王勉(字起宗號東巖大/徳中任建平縣尹)¶
曾遇(華亭人/中省元)¶
黄宏(字子約號已/齋有穀城槀)¶
吕起猷(字徽之號六/松天台人)¶
繆鑑(字君寶號苔石江/隂人有效顰集)¶
<pb:KR4h0143_WYG_000-24b>¶
安熙(字敬仲真定槀/城人有黙菴集)¶
于石(字介翁蘭谿人/有紫巖集三巻)¶
何失(字得之昌平人至正間公/卿交薦以母老不就官)¶
蕭國寳(字君玉别號輝山山隂人以鄉/舉官吳江遂家焉有輝山存槀)¶
張著(字仲明廬陵人中大徳戊戌詞賦選官/平陽路儒學教授有䝉溪集十二巻)¶
趙孟頫(字子昂宋秦王徳芳後居湖州以䕃補官仕元/累拜翰林學士承㫖卒追封魏國公諡文敏有)¶
　(松雪/齋集)¶
趙孟籲(字子俊孟頫弟至治間任/福州路古田尹歴官提舉)¶
<pb:KR4h0143_WYG_000-25a>¶
鄧文原(字善之一字匪石綿州人徙錢塘累官翰林待/制出僉江浙㢘訪司事召為集賢直學士兼國)¶
　(子祭酒卒諡文/肅有素履齋槀)¶
袁桷(字伯長慶元人舉茂才異等授麗澤書院山長以/薦累擢應奉翰林文字同知制誥兼國史院編修)¶
　(官歴侍講學士卒諡文清/有清容居士集五十巻)¶
袁裒(字徳平桷族弟歴官/海鹽州儒學敎授)¶
滕斌(一名賓號玉霄黄岡人一云睢陽人至大間自翰/林出為江西儒學提舉後棄家入天台為道士)¶
蘇爾約蘇哈雅(號酸齋父名衮格根初以貫為氏初襲父/官為兩淮萬户府達嚕噶齊鎮永州既乃)¶
(讓其弟仁宗潛邸選為説書秀才即位拜翰林侍讀學/士中奉大夫知制誥同修國史卒諡文靖有酸齋集)¶
<pb:KR4h0143_WYG_000-25b>¶
曹元用(字子貞阿城人徙汶上始授鎮江路學正以薦/為翰林國史院編修官累遷禮部尚書兼經筵)¶
　(官拜翰林侍講學士卒諡/文獻有超然集四十巻)¶
元明善(字復初大名清河人累官翰林直學士知制誥/同修國史遷侍讀改禮部尚書參議中書省事)¶
　(復入翰林歴翰林/學士卒諡文敏)¶
張養浩(字希孟濟南人累官翰林直學秘書少監歴禮/部尚書參議中書省事天厯二年特拜陜西行)¶
　(臺中丞卒贈行省中書平章政事/追封濱國公諡文忠有雲莊類槀)¶
田衍(字師孟/彰徳人)¶
王執謙(字伯益大名人以薦為符寳典書累授承務郎/應奉翰林文字同知制誥兼國史院編修官)¶
<pb:KR4h0143_WYG_000-26a>¶
辛文房(字良史/西域人)¶
曹伯啟(字士開濟寧碭山人以薦除敎授累遷集賢學/士進御史臺侍御史㢘訪浙西天厯初歴陜西)¶
　(諸道行臺御史中丞卒諡/文貞有漢泉漫槀十巻)¶
劉賡(字熙載洺水人至元中用薦為國史編修官應奉/翰林尋補外至大中累進禮部尚書侍御史歴皇)¶
　(慶延祐三拜翰/林學士承旨)¶
張珪(字公瑞號淡菴𢎞範子以戰功累拜鎮國上將軍/江淮行樞密副使換文階歴御史中丞樞密副使)¶
　(拜中書平章政事至治間以集賢大學士再入中書/封蔡國公泰定三年復召拜翰林學士承㫖知制誥)¶
李之紹(字伯宗號果齋東平平隂人以薦應奉翰林累/官國子祭酒歴翰林侍講學士知制誥同修國)¶
<pb:KR4h0143_WYG_000-26b>¶
　(史/)¶
盧亘(字彦威汲郡人以薦為國史編修官/遷應奉翰林文字累除翰林待制)¶
李溥光(字𤣥暉大同人少為頭陀號雪菴和尚大徳/中詔蓄髮授昭文館大學士有雪菴長語)¶
同恕(字寛甫奉元人中鄉校魁選仕至太子左賛善/卒贈翰林直學士諡文貞有榘菴集二十巻)¶
孟淳(字能靜漢東人以䕃入仕/皇慶中歴處州路總管)¶
和和(字子淵布呼密子自宿衛授太常院使累拜翰林使/侍講學士出為江浙行省右丞文宗立除宣政院)¶
庫庫(字子山號正齋别號恕叟布呼密次子自宿衞授/集賢待制累拜翰林學士承㫖知制誥兼脩國史)¶
　(至正中出為江浙行省平章/政事復召拜承㫖卒諡文忠)¶
<pb:KR4h0143_WYG_000-27a>¶
馮翼(字君甫濟寧人至元中為武/康尹累拜陜西行臺侍御史)¶
柯謙(字自牧號山齋天台人元貞初授翰/林國史院檢閱官歴江浙儒學提舉)¶
耶律希逸(號栁溪楚材孫仕至淮東宣慰使卒至順/初贈太師上柱國追封懿寜王諡文忠)¶
任士林(字叔實句章人至大初辟安/定書院山長有松鄉集十巻)¶
任霆發(一名元發又名仁發字子明自號月山道人松/江人至大間累除都水少監延祐中出知崇明)¶
　(泰定中任都水庸田使司副使以/中憲大夫浙東宣慰副使致仕)¶
姚式(字子敬號筠菴/以薦為校官)¶
馬祖常(字伯庸世為雍古部人居靖州天山後徙光州/延祐初鄉貢㑹試皆第一廷試第二人累官禮)¶
<pb:KR4h0143_WYG_000-27b>¶
　(部尚書參議中書省事元統初拜御史中丞卒/贈河南行省右丞魏郡公諡文貞有石田集)¶
張雄飛(本唐古氏延祐開科登右牓進士為西臺/御史按巴蜀越巂移南臺僉憲浙東湖南)¶
張起巖(字夢臣其先章丘人家濟南延祐乙卯進士除/知登州改集賢修撰累拜翰林學士承㫖充宋)¶
　(遼金三史總裁官卒諡文穆/有華峰漫槀類槀金陵集)¶
貢奎(字仲章寧國路宣城人累擢應奉翰林文字歴集/賢直學士卒贈翰林直學士廣陵郡侯諡文靜有)¶
　(雲林小槀青山謾吟倦游集/豫章槀等著凡百二十巻)¶
許有壬(字可用彰徳路湯隂人延祐二年進士第累拜/參知政事轉中書左丞召為翰林學士承㫖改)¶
　(御史中丞歴集賢大學士復拜中書左丞兼/太子左諭徳致仕卒諡文忠有圭塘小槀)¶
<pb:KR4h0143_WYG_000-28a>¶
許有孚(字可行有壬弟登進士第歴官南/行臺御史同僉太常禮儀院事)¶
張仲夀(號疇齋錢塘人累/拜翰林學士承㫖)¶
陳顥(字仲明盧龍人徙青州以薦入宿衛為仁宗潛邸/説書及即位特拜集賢大學士後至元四年致政)¶
　(卒贈河南江北行省平章/政事柱國薊國公諡文忠)¶
王約(字彦博其先汴人徙真定以薦入翰林歴直學士/知制誥同修國史累遷河南行省右丞召拜集賢)¶
　(大學士商議中書省/事有潛丘槀三十巻)¶
王結(字儀伯易州定興人徙中山以薦充宿衛至治初/累拜吏部尚書泰定間以集賢侍讀學士出為遼)¶
　(陽參政元統初拜翰林學士知制誥同修國/史進中書左丞卒諡文忠有文集十五卷)¶
<pb:KR4h0143_WYG_000-28b>¶
王毅(字栗夫汶上人舉進士歴官翰林學士承/㫖坐累免官後起累拜中書省平章政事)¶
趙世延(字子敬其先雍古部人居雲中北邊至元間授/雲南諸路按察判官擢監察御史後至大初累)¶
　(拜奎章閣大學士翰林學士承/㫖中書平章政事卒諡文忠)¶
魏必復(中丞初子官集賢學/士中奉大夫致仕)¶
俞鎮(字伯貞崇徳人至大中以薦授華亭敎諭延祐/間鄉舉歴仕至建徳路知事有學易齋修辭槀)¶
蒲道源(字得之别號順齋世居睂州之青神徙興元初/為郡學正罷歸以遺逸徴入翰林改國子博士)¶
　(有閒居叢槀/二千六巻)¶
應象翁(字景則黄巖人由薦辟歴平陽汀州路教授聘/典江浙行省文衡以昌國州判官致仕有聖泉)¶
<pb:KR4h0143_WYG_000-29a>¶
　(文/集)¶
雷機(字子樞建寧路建安人以薦為邵武教諭登延祐/戊午進士第歴汀州路總管府推官擢翰林待制)¶
　(有集五/十餘巻)¶
梁宜(字彦中號賾齋茌平人延祐二年賜進士及第/累遷國子助教出知嶧州移順州歴儒學提舉)¶
岑良卿(字易直餘姚人延祐五年進士第泰定/間任東平宣撫知府事歴奎章閣學士)¶
文矩(字子方長沙人自辟書累遷著作郎改翰林修撰/同知制誥兼國史編修以禮部郎中使安南還進)¶
　(太常禮儀/院判官)¶
薛漢(字宗海永嘉人仕為青田/教諭以薦累遷國子助教)¶
<pb:KR4h0143_WYG_000-29b>¶
胡炳文(字仲虎晚號雲峰徽州婺源人初辟信州道一/書院山長再調蘭谿州學正未赴卒集賢院劄)¶
　(諡文通先生有/文集二十巻)¶
陳櫟(字夀翁徽州休寧人延祐登科不/復赴禮部教授於家有詩一巻)¶
王振鵩(字朋梅永嘉人仁宗賜號孤雲處士延祐中/仕為秘書監典簿拜千户佩金虎符總海運)¶
郭天錫(名畀以字行一字祐之别號北山丹徒/人累調吳江教授辟江浙行省掾史)¶
揭祐民(廣昌人官邵武經/歴晩號旴里子)¶
李材(字子構/京兆人)¶
何中(字太虚一字養正臨川人辟龍興路宗㾾東湖二/書院山長有知非堂槀十七巻知非外槀十六巻)¶
<pb:KR4h0143_WYG_000-30a>¶
劉濩(字聲之/三山人)¶
陸文圭(字子方江隂人宋咸淳中鄉貢延祐設/科後中鄉舉徴辟不起有牆東類槀)¶
錢資深(字原父/通州人)¶
錢以道(資深從弟領延/祐四年鄉薦)¶
傅野(字景文婺州義烏人遺槀與/陳堯道合編名繡州二妙集)¶
陳堯道(字景傅號山/堂義烏人)¶
王禎(字伯善東平人官/旌徳令再調永豐)¶
虞集(字伯生蜀郡人徙臨川之崇仁累遷秘書少監翰/林直學士兼國子祭酒拜奎章閣侍書進侍講學)¶
<pb:KR4h0143_WYG_000-30b>¶
　(士卒諡文靖有道/園學古録五十巻)¶
楊載(字仲𢎞浦城人徙家杭州初以布衣召為翰林國/史編修官延祐初登進士第累遷寧國路總管府)¶
　(推官/有集)¶
范梈(字亨父一字徳機臨江清江人徙新喻累遷翰林/編修官出歴幕僚入充應奉翰林文字改閩海道)¶
　(知事有燕然東方海康豫章侯/官江夏百丈諸槀凡十二巻)¶
揭傒斯(字曼碩龍興富州人以薦授翰林國史編修官/遷翰林應奉累進侍講學士同知經筵至正初)¶
　(詔修宋遼金三史充總裁官/卒諡文安所著有秋宜集)¶
黄溍(字晉卿婺州義烏人以薦應奉翰林轉國子博士/為浙學提舉至正中再起為翰林直學士知制誥)¶
<pb:KR4h0143_WYG_000-31a>¶
　(同修國史進侍講學士同知經筵/卒諡文獻有日損齋槀三十三巻)¶
柳貫(字道傳浦陽人累遷太常博士出為江山儒學教/諭至正初起翰林待制兼國史編修官自號烏蜀)¶
　(山人有集/四十巻)¶
吳萊(字立夫浦江人延祐間/鄉薦有淵潁集十二巻)¶
吳師道(字正傳婺州蘭谿人登至治元年進士第自髙/郵丞累遷國子博士以禮部郎中致仕有文集)¶
　(二十/巻)¶
歐陽𤣥(字原功潭州瀏陽人延祐乙卯以鄉貢首薦登/進士第累遷翰林待制以學士告復起為宋遼)¶
　(金三史總裁官拜承㫖卒贈大司/徒柱國楚國公諡曰文有圭齋集)¶
<pb:KR4h0143_WYG_000-31b>¶
陳泰(字志同長沙茶陵人延祐初舉於/鄉官龍泉簿有所安遺集一巻)¶
謝端(字敬徳遂寧人家江陵中河南鄉貢延祐五年賜/進士出身知湘隂州以薦累遷翰林修撰同知制)¶
　(誥兼修國史歴翰林/直學士卒諡文安)¶
宋本(字誠夫大都人至治元年廷試第一賜進士及第/授翰林修撰累遷集賢直學士兼國子祭酒經筵)¶
　(官諡正獻有至/治集四十巻)¶
宋褧(字顯夫本弟泰定甲子進士除秘書監校書郎累/拜翰林直待制遷國子司業與修宋遼金三史進)¶
　(翰林直學士兼經筵講/官卒諡文清有燕石集)¶
王士熙(字繼學東平人累遷中書省/參知政事官南臺御史中丞)¶
<pb:KR4h0143_WYG_000-32a>¶
王士㸃(字繼志士熙弟初為通事/舎人歴准西㢘訪司僉事)¶
李源道(字仲淵號衝齋關中人累官翰林/侍讀學士出為行省參知政事)¶
王思誠(字致道兖州滋陽人至治元年進士第累遷應/奉翰林文字歴陜西行臺侍御史召拜國子祭)¶
　(酒卒諡/獻肅)¶
楊敬悳(字仲禮台州臨海人官翰/林編修歴浙江儒學提舉)¶
察濟(字士安自號/海東樵叟)¶
智瑪喇卜丹(字師魯回囘人泰/定中任鎮江教授)¶
李仕興(官翰林學/士承㫖)¶
<pb:KR4h0143_WYG_000-32b>¶
王懋徳(字仁父髙唐人/仕至中書左丞)¶
黄常(字仲綱樂平人登延祐進士歴判梧州以禮/部侍郎使安南累拜江西行省參知政事)¶
趙子貞(官集賢/學士)¶
鐵閭(字充之鄞縣人至治元/年進士官餘杭州同知)¶
塔布台(字彦輝河南人舉進士至治間任/安鄉縣達嚕噶齊歴西臺御史)¶
申屠駉(字子迪致逺子登進士第擢監/察御史仕至福建㢘訪僉事)¶
靳榮(字時昌曲沃人登進士累拜監/察御史轉奎章閣承制學士)¶
郭西埜(官學/士)¶
<pb:KR4h0143_WYG_000-33a>¶
楊舟(字梓夫慈利人登至治辛酉進/士歴官翰林待制有雞肋集)¶
吳善(字養浩安仁人以薦除翰林國史院編修官歴太/常博士集賢修撰奉詔祠名山大川還授江浙儒)¶
　(學提/舉)¶
班惟忘(字彦功號恕齋大梁人一云松江人以薦補浮/梁教授歴集賢待制後至元間知常熟州陞浙)¶
　(江儒學/提舉)¶
顧文琛(一名深字淵伯一作囦白欈李/人仕為岳陽敎授歴麻城主簿)¶
王肖翁(字傅朋一字搏鳯號聚山婺州金/華人授婺州學正歴嘉興録事)¶
胡助(字履信一字古愚婺州東陽人舉茂才任建昌路/學録以薦入翰林官至太常博士有純白類槀三)¶
<pb:KR4h0143_WYG_000-33b>¶
　(十/巻)¶
葉謹翁(字謹言金華人自教諭歴衢州明正書院山長/調晉江簿以瑞安州同知致仕自號贅翁有四)¶
　(勿齋曲/全集)¶
葉衡(字仲輿徳興人領延祐/鄉薦仕至婺州知州)¶
歐陽應丙(字南陽新喻人以薦授翰林檢/討轉總管府經歴有雙石集)¶
趙橚(字茂原號月樓睂山人至治間為/吳學正調官京師出為閩中巡徼)¶
孫轍(字履常臨川/人有澹軒集)¶
方瀾(字叔淵/莆陽人)¶
<pb:KR4h0143_WYG_000-34a>¶
許謙(字益之金華人屢辟弗就復舉茂才異等以/遺逸薦皆固辭卒賜諡文懿有白雲集四巻)¶
李恵(字公澤東陽人薦為歸徳/州同知不起有適菴集)¶
陳樵(字居采婺州東陽人薦/徴不起有鹿皮子集)¶
胡㵄(字景雲號蔗菴東/陽人有傖鳴集)¶
丁復(字仲容天台人延祐間薦/入館閣不報有雙檜亭詩)¶
趙巖(字魯瞻號秋/巘長沙人)¶
湯公雨(字潤卿號碧/眼江隂人)¶
王圭(字敬仲/宛陵人)¶
<pb:KR4h0143_WYG_000-34b>¶
王璋(字敬叔/圭弟)¶
王虎臣(字子山璋子/任於潛教諭)¶
汪鑫(宛陵/人)¶
汪銖(鑫/弟)¶
淩希恵(字季和宛陵人/自號水西道人)¶
楊信可(字信可/清江人)¶
趙由儕(字與儕南豐人/自號中山居士)¶
韓信同(字伯循福寧州寧/徳人有集十巻)¶
<pb:KR4h0143_WYG_000-35a>¶
薩都拉(字天錫别號直齋本達實愛滿氏後爲雁門人登/泰定丁夘進士第應奉翰林文字累擢南臺御)¶
　(史以建言左遷歴河北/亷訪經歴有雁門集)¶
觀音努(字志能唐古氏居新州登泰定四年進士/第任户部主事知歸徳府歴都水監官)¶
果囉羅納延(字易之世居金山之西後處内地稱南陽/人辟浙東東湖書院山長以薦授翰林編)¶
　(修官著/金臺集)¶
王沂(字師魯襄隂人延祐設科登進士第薦授應/奉翰林文字至順間任翰林國史院編修官)¶
陳旅(字衆仲興化莆田人以薦除國子助教出為浙學/提舉召應奉翰林文字遷國子監丞有安雅堂集)¶
　(十四/巻)¶
<pb:KR4h0143_WYG_000-35b>¶
趙期頤(字子期宛丘人泰定丁卯登科至順中以/禮部郎中使安南歴河南行省參知政事)¶
周子善(江州人登泰/定元年進士)¶
方積(字叔髙以字行江州/人泰定丁卯進士)¶
李泂(字溉之滕州人以薦授翰林國史院編修/官累遷奎章閣承㫖學士有文集四十巻)¶
段天祐(字吉甫汴梁蘭陵人登泰定甲子進士第授應/奉翰林文字同知制誥兼國史院編修官至正)¶
　(間歴江浙/儒學提舉)¶
吳浩(字大成一字養浩吉州龍泉人/泰定三年鄉薦同知新淦州)¶
馬昂夫(色目人官/達嚕噶齊)¶
<pb:KR4h0143_WYG_000-36a>¶
劉致(字時中河東人歴官翰/林待制出為浙省都事)¶
王瓉(字在中奉元人泰定甲子進士為翰/林國史院編修官歴河東㢘訪僉事)¶
傅若金(字與礪初字汝礪新喻人以異材薦佐/使安南歸除廣州文學敎授有清江集)¶
達實特穆爾(官刑部侍郎/見岐山縣志)¶
張惟敏¶
黄鈺(字子相號遯菴平江嘉定州人由經學/任宜興縣教授歴常州路勸農總管)¶
黄清老(字子肅光州固始人徙邵武泰定四年以鄉舉/第一登進士歴應奉翰林文字同知制誥兼國)¶
　(史編修官出為湖廣行/省儒學提舉有樵水集)¶
<pb:KR4h0143_WYG_000-36b>¶
江學庭(南城人登泰定丁卯進士歴官/國子祭酒卒贈莒國公諡文正)¶
段輔(字惟徳號裕齋河東人金進士克巳之孫辟中臺/掾選應奉翰林文字歴奎章學士遷吏部尚書陜)¶
　(西諸道行/臺侍御史)¶
杜禧(官翰林國史/院編修官)¶
王逢吉(號謙齋陳州人仕為/翰林國史院編修官)¶
貢自誠(字可久宛陵人仕為/翰林國史院編修官)¶
劉郁(官監察/御史)¶
侯賔于(字廷美宛陵人/任廣東憲使)¶
<pb:KR4h0143_WYG_000-37a>¶
烏庫哩屯(字克莊官/淮西僉憲)¶
達勒達約蘇(字仲達見/元詩體要)¶
多爾濟(䝉古人官婺州江/山縣達嚕噶齊)¶
李絅(字文晦濟南人泰定中以汝寕府判/遷知濟州歴福建閩海道㢘訪副使)¶
實黙巴延(官湖南行/臺侍御史)¶
于欽(字思容益都人自淮西掾授國子助教擢翰林國/史院編修官歴監察御史兵部侍郎出為益都般)¶
　(陽等處田/賦總管)¶
張擇(字鳴善平陽人一云湖南/人仕至江浙儒學提舉)¶
<pb:KR4h0143_WYG_000-37b>¶
陳徳永(字叔夏黄巖人辟和靖書院山長/歴江浙儒學提舉有兩峰慚草)¶
喀喇布哈¶
胡杕(一名棣字伯友南昌進賢/人仕至江西儒學提舉)¶
羅索(見沂/州志)¶
陳鈞(字公秉一字太和樂清人徙金壇初授常州/路晉陵縣丞歴知梁州遷湖南𣙜茶提舉)¶
冨察景道(見蒲/州志)¶
趙友藺(字㢘友黄巖人歴官/浙江提舉有澄南槀)¶
葉恒(字敬常鄞人泰定中登進士第授餘姚州判官擢/翰林國史編修官遷國子助教調淮安路鹽城尹)¶
<pb:KR4h0143_WYG_000-38a>¶
楊鎰(字顯民南昌進賢人以太常禮儀/院判官經略江南有清白齋集)¶
楊鑄(字季子鎰弟至正初為史館/校勘歴中書檢校經略江南)¶
曾元烈(字模逺南豐人以/䕃監邵武務曹)¶
霍希賢(泰定閒知/威州事)¶
岑安卿(字靜能餘姚人/自號栲栳山人)¶
周權(字衡之處州人/有此山詩集)¶
應夢虎(一名文虎字/彦文黄巖人)¶
陳克生(豐城/人)¶
<pb:KR4h0143_WYG_000-38b>¶
雅勤呼(字正卿扣肯人家衡鄂初名古天厯間登/第授奎章閣參書歴官福建鹽運司同知)¶
劉聞(字文霆安福人天厯庚午進士授臨江録事累遷/太常博士至正中歴翰林編修進修撰出知沔陽)¶
　(府有容窗/集十巻)¶
哲爾伊爾台(居吴中登夭厯/元年進士第)¶
羅朋(字友道崇仁人登天厯進/士授承事郎同知太和州)¶
柯九思(字敬仲天台人由太學轉官仕至/奎章閣鑒書博士有丹丘生集)¶
李裕(字公饒東陽人至順元年舉進士同/知陳州轉道州推官有中行齋集)¶
薛明道(鄞縣人官至提舉/有瑞堂槀七巻)¶
<pb:KR4h0143_WYG_000-39a>¶
王都中(字邦翰一字元瑜福寧州人以恩䕃為平江路/總管治中累拜河南行省參知政事以病歸即)¶
　(家拜江浙行省參知政事卒/諡清獻有本齋詩集三巻)¶
王克敬(字叔能太寧人累拜監察御史泰定中歴淮東/㢘訪元統初拜江浙行省參知政事卒諡文肅)¶
詹景仁(字天麟崇安人辟省掾/歴江西撫州路總管)¶
杜本(字伯原臨江清江人至正二年以處士薦授翰林/待制兼國史編修官引疾篤辭有清江碧嶂集)¶
劉汶(字師魯鄜州人擢進士歴西臺/監察御史左遷累官户部尚書)¶
焦文炯(字仲明淮陽人由東宫/説書為社稷署奉禮郎)¶
胡寛(字則大一字士則池/州人官宣州學正)¶
<pb:KR4h0143_WYG_000-39b>¶
陳復(字子仁號芝巖虎林/人仕為宿州學官)¶
貢師道(字道甫奎從子舉茂才累官翰林待制兼國/史編修與修宋遼金三史出為嘉興路治中)¶
韓性(字明善紹興人其先家安陽延祐中辟慈湖書院/山長不赴天厯中卒賜諡莊靖先生有五雲漫槀)¶
　(十二/巻)¶
陳深(字子微平江人别/號清全有詩一巻)¶
圖烈圗(字敬夫鈕祜禄氏燕山人家信州永豐至順中進/士及第授集賢修撰遷南臺御史歴福建亷訪)¶
　(免官尋拜/内御史)¶
程益(字光道濟南章丘人至順進士為國子博士/與修宋遼金史遷監察御史歴㢘訪僉事)¶
<pb:KR4h0143_WYG_000-40a>¶
李懋(字子才江寧人至順元/年進士官鄱陽縣丞)¶
熊太古(字鄰初朋來第三子至順鄉薦歴/翰林編修除江西行省員外郎)¶
髙若鳯(字在翁號灞雪吉水人至治辛酉進/士授建昌州判元統中歴知封州)¶
陳植(字中吉號中山吉州永豐人至順中登/進士授翰林待制後謫廣東博羅令)¶
王恒(字士能/河東人)¶
錢良右(字翼之平江人至大中署吳縣儒學/教諭遂不復出晚號江村民有集)¶
察罕布哈(官肅政/亷訪使)¶
林暾(字伯昇號竹雪臨海/人仕至户部侍郎)¶
<pb:KR4h0143_WYG_000-40b>¶
王明嗣(字伯昌舞陽人擢進士第官/翰林國史編修遷國子司業)¶
錢璧(字伯全華亭人/至順三年進士)¶
陳天錫(字載之號晉齋福寧州人一云秦川人/仕至奉議大夫知福清州有鳴琴集)¶
俞希魯(字用中丹徒人歴官松江路/同知有聴雨軒集二十巻)¶
吳元徳(字師善宛陵人仕/至浙江宣諭使)¶
辛鈞(東平路人延祐間知單州至順/初任嶺南廣西道肅政㢘訪使)¶
倪道原(字太初/安仁人)¶
葉峴(字見山青田人至順癸酉舉進士/歴南安尹累典試浙闈有見山集)¶
<pb:KR4h0143_WYG_000-41a>¶
孫存吾(字如山廬陵/人官學正)¶
和爾布哈(官河東山西/亷訪司僉事)¶
智熙善(字子元官郎中元/統三年奉使安南)¶
龍仁夫(字觀復永新人仕至甘/肅儒學提舉晚號麟洲)¶
劉詵(字桂翁廬陵/人有桂隠集)¶
宋无(字子虚舊以晞顔字行本名名/世晉陵人遷於吳有翠寒集)¶
施鈞(字則夫一字子博㑹/稽人著飲冰餘味集)¶
謝宗可(金陵人有詠/物詩百篇)¶
<pb:KR4h0143_WYG_000-41b>¶
汪珍(字聘之寧國/路太平人)¶
洪希文(字汝質莆田人/有續軒渠集)¶
袁士元(字彦章自號菊村慶元鄞縣人以茂才薦歴平/江路學教授擢翰林國史院檢閱官不赴有書)¶
　(林外集/七巻)¶
李序(字仲倫東陽/人有絪緼集)¶
趙偕(字子永宋魏王/廷美後家慈谿)¶
嚴士貞(字正卿號寄/菴崇陽人)¶
郭豫亨(自號梅巖野人有集句/百篇曰梅花字字香)¶
<pb:KR4h0143_WYG_000-42a>¶
鄭以道(名覺民以字行晚號拙直鄞縣人用薦為龍游/教諭復以遺逸徵歴處州教授有求我齋集三)¶
　(十三/巻)¶
蔣宗簡(字敬之潤州金/壇人家四明)¶
孫庚(字居仁慈溪/人有雪磯集)¶
程從龍(嘉魚/人)¶
陳自新(字貢父號敬齋福寧州/人所著有起興等集)¶
章伯亮(雲南/人)¶
徐仲孺(直之淳/安人)¶
<pb:KR4h0143_WYG_000-42b>¶
衞恒(官御史見/内丘志)¶
張天錫(號梅月仕至/户部尚書)¶
熊載(官尚書見/泰安州志)¶
郝采璘(官㢘訪使見/萊州府志)¶
張翔(字雄飛西河人/官河南㢘訪使)¶
李述祖(官河東山西道/㢘訪使僉事)¶
達嚕噶齊(見聞喜/縣志)¶
巴延特穆爾(見池州/府志)¶
<pb:KR4h0143_WYG_000-43a>¶
吳安持(官都轉運使/見輝縣志)¶
閻詢(官轉/運使)¶
吕懷逺(官郴州/路總管)¶
郭思(官陜西𣙜/茶提舉)¶
夏拜布哈(見泗/州志)¶
盍志(見旴/昭志)¶
李諴(號迂齋嘉祥人授/奉政大夫知萊州)¶
元文本(山西人任/天台縣尉)¶
<pb:KR4h0143_WYG_000-43b>¶
胡巨源(榆次人第進士任髙麗/軍民總管府儒學教授)¶
李思齊¶
劉有慶(字元善宛陵人辟/平江書院山長)¶
陳良弼(字公輔宛陵人初辟/掾史歴官旌徳尹)¶
吳鍈(字子彦宛陵人以䕃補福/建鈔庫提舉歴知耒陽州)¶
羅實克(見天台山/方外志)¶
徳濟桑雅(見安鄉/縣志)¶
完顔東臯(見郴/州志)¶
<pb:KR4h0143_WYG_000-44a>¶
貢東嵓(宛陵人官/婺州山長)¶
貢九萬(宛陵人/官主簿)¶
貢仲友(宛陵人官婺/源州判官)¶
貢士達(宛陵人官/韶州檢校)¶
貢士林(宛陵人官/甌寧教諭)¶
伊納克哈雅(見武夷/山志)¶
托里約蘇(見保寜/府志)¶
施琪(字永叔宛陵人官饒/州路祁菴書院山長)¶
<pb:KR4h0143_WYG_000-44b>¶
阮謙(字受益宛陵人仕/為浙東帥府照磨)¶
夏嚴中(淳安人/官訓導)¶
何正(字守中分水人至順間薦授鼇川書院/山長轉寧都下河巡檢自號雲壑道人)¶
梅頤(字昌年號甦菴永嘉/人仕至䕫州判官)¶
劉平叟(永嘉平陽人/官至監稅)¶
林景英(字徳芳號隠山永嘉/平陽人官帥府照磨)¶
章功懋(永嘉平陽人仕/至興山縣丞)¶
輝羅珣(見肇慶/府志)¶
<pb:KR4h0143_WYG_000-45a>¶
余希聲(青田人由明經授處州路/儒學教授著詩説一巻)¶
葉可權(字國衡號平齊/遂昌人任教官)¶
吳存(字仲退鄱陽人/有月灣詩集)¶
笪元徳(浮梁人/官敎諭)¶
林以順(字子木莆田人/任浦江縣尹)¶
柯舉(字柯山莆田人舉鹽司/管勾有竹圃夢語二巻)¶
克哷巴克實¶
袁正(溧陽人官/户部主事)¶
<pb:KR4h0143_WYG_000-45b>¶
趙彀(官太常禮/儀院判官)¶
勾龍緯(官太常博士/見荆門志)¶
趙鼎(尚書祠部郎中知/兖州見曲阜縣志)¶
髙秉文(官知荆/門州)¶
馬紀(官知荆/門州)¶
秦山竺(官知/州)¶
丁仲倫(官知/州)¶
唐志大(官知/州)¶
<pb:KR4h0143_WYG_000-46a>¶
金承務(官郴州/路同知)¶
巴罕伊埒圖¶
黄威卿(官同知河/中府事)¶
刁震亨(任平陽/推官)¶
喬堅(任順慶/路判官)¶
王景顔(任潞州/判官)¶
秦景容(任髙密/縣尹)¶
王文蔚(任河東/縣尹)¶
<pb:KR4h0143_WYG_000-46b>¶
董雄飛(任麟遊/縣令)¶
鄧子實(官泉州路/同安縣尉)¶
雷櫟(官教/授)¶
李伯强(官雲南行/省都事)¶
翟思忠(官鎮江總/管府知事)¶
陳邃(號畸亭征/西參軍)¶
喇勒智(字好問/西域人)¶
卜友曾(字友曾/舉進士)¶
<pb:KR4h0143_WYG_000-47a>¶
連綮(字士徵黎城人中河東/鄉薦卒贈集賢直學士)¶
郭君彦(字以道/真定人)¶
王鈞(真定/人)¶
李復(趙郡/人)¶
郝儀(邢臺/人)¶
趙景文(長垣/人)¶
潘嚞(號沃州樵叟諸暨/人仕為黟縣教諭)¶
張守大(洪洞/人)¶
<pb:KR4h0143_WYG_000-47b>¶
常沖(字仲微/藍田人)¶
王仁輔(字文友鞏昌人/有文槀十巻)¶
周子固(溧陽/人)¶
蔣時中(溧陽/人)¶
陸柱(吳郡/人)¶
葉齊賢(吳江/人)¶
林鐘(東吳/人)¶
丘元鎮(字士安/江隂人)¶
<pb:KR4h0143_WYG_000-48a>¶
丁珉(字汝琳靖江/人有滄洲集)¶
錢復(彭城/人)¶
汪莊(休寧/人)¶
王翊龍(宛陵/人)¶
倪應淵(宛陵/人)¶
許希顔(一名晞/宛陵人)¶
朱得先(宛陵/人)¶
梅徳明(宛陵/人)¶
<pb:KR4h0143_WYG_000-48b>¶
潘如瑗(宛陵/人)¶
潘泰之(宛陵/人)¶
師晦文(宛陵/人)¶
陶應靁(宛陵/人)¶
趙孟熺(宛陵/人)¶
胡晉(宛陵/人)¶
何致中(字鶴齡號華陽/山人宛陵人)¶
陳萬鈞(字公茂一字/衡甫宛陵人)¶
<pb:KR4h0143_WYG_000-49a>¶
汪士深(字起潛/宛陵人)¶
汪士明(字公亮/士深弟)¶
汪洊雷(字叔震/宛陵人)¶
甘梅軒(宣城/人)¶
徐秋雲(吳/人)¶
周永言(字懷孝/富州人)¶
孫桂(吳興/人)¶
趙肅(字彦恭/吳興人)¶
<pb:KR4h0143_WYG_000-49b>¶
桂元(字師善/慈溪人)¶
桂&KR1729;(字懷英號古香/老樵慈溪人)¶
王子昭(號東村平江路嘉定州/人辟學道書院山長)¶
胡惟仁(字舜咨/㑹稽人)¶
潘士驥(字用徳號愚/谷黄巖人)¶
周景升(天台/人)¶
黄真仲(字誠父號牧/石金華人)¶
王奎(字景文/金華人)¶
<pb:KR4h0143_WYG_000-50a>¶
周徳可(蘭谿/人)¶
李謙亨(字伯謙/東陽人)¶
顧華(温州/人)¶
謝雋伯(字長父號偕山永/嘉人有和樵集)¶
王份(字仲賢永嘉人/有玉雪臺集)¶
許上之(永嘉/人)¶
梅珪(字秉玉/永嘉人)¶
陳虞之(字雲翁/永嘉人)¶
<pb:KR4h0143_WYG_000-50b>¶
翁葵(字景陽樂清/人有漁唱集)¶
葉亮(字明夫/樂清人)¶
陳允文(瑞安/人)¶
李文潛(號滄洲生/瑞安人)¶
吳荃(字次修號隠/遊瑞安人)¶
陳剛(字公潛永/嘉平陽人)¶
林希賢(永嘉平/陽人)¶
黄九髙(永嘉平/陽人)¶
<pb:KR4h0143_WYG_000-51a>¶
吳子莊(永嘉平/陽人)¶
繆仲林(永嘉平/陽人)¶
林傅(字以道/括蒼人)¶
王毅(字剛叔龍泉人/有木訥齋集)¶
李鵬(字萬里/江西人)¶
鄧賚(字徳良/南昌人)¶
余存庚(字存畊/寕州人)¶
汪仁立(字叔達/饒州人)¶
<pb:KR4h0143_WYG_000-51b>¶
王子東(上饒/人)¶
蔡九思(上饒/人)¶
施性初(臨川/人)¶
李宗冽(旴江/人)¶
周巽亨(吉州/人)¶
吳髙(字維申/廬陵人)¶
王東(字尚志廬陵人/一云臨川人)¶
歐陽伯恭(廬陵/人)¶
<pb:KR4h0143_WYG_000-52a>¶
　羅觀(廬陵/人)¶
　劉敬(字伯敷/清江人)¶
　潘音(字聲甫/天台人)¶
　¶
　¶
　¶
　¶
　¶
<pb:KR4h0143_WYG_000-52b>¶
　¶
　¶
　¶
　¶
　¶
　¶
　¶
御選元詩姓名爵里一¶
#+PROPERTY: JUAN 御選元詩姓名爵里二
<pb:KR4h0143_WYG_000-53a>¶
　欽定四庫全書¶
御選元詩姓名爵里二¶
　　諸家姓名爵里¶
　王守誠(字君實太原陽曲人泰定元年試禮部第一賜/同進士出身累進禮部尚書與修宋遼金三史)¶
　　(至正中歴河南行省/參知政事卒諡文昭)¶
　蘇天爵(字伯修真定人以國學試第一釋褐累遷集賢/侍講學士兼國子祭酒出歴江淮行省參知政)¶
　　(事總兵饒信卒于軍有/詩槀七巻文槀三十巻)¶
　納琳(史作麟字文璨河西人自宿衛除中書舍人至正/中累拜中書省平章政事出為江南行臺御史大)¶
<pb:KR4h0143_WYG_000-53b>¶
　　(夫尋召拜御史/大夫加太尉)¶
　吕思誠(字仲實平定州人泰定元年進士第歴官中書/左丞集賢學士兼國子祭酒左遷湖廣行省左)¶
　　(丞復召拜中書左丞光祿/大夫大司農卒諡忠肅)¶
　干文傳(字夀道號止齋平江路吳縣人延祐進士乙科/累遷知吳江州至正三年召修宋史擢集賢待)¶
　　(制以禮部尚書致/仕有仁里漫槀)¶
　韓鏞(字伯髙延祐五年登進士第授翰林國史編修官/至正中累拜中書省參知政事出為甘肅行省參)¶
　　(政遷西/臺中丞)¶
　成遵(字誼叔南陽穰縣人元統元年中進士第應奉/翰林至正中累拜中書省左丞坐累殞于獄)¶
<pb:KR4h0143_WYG_000-54a>¶
宇文公諒(字子貞歸安人累除國子助教調應奉翰林/文字同知制誥兼國史院編修官歴僉嶺南)¶
　(㢘訪司事有折桂集觀光集辟水/集以齋詩槀玉堂漫槀越中行槀)¶
張翥(字仲舉晉寧人以隠逸薦召為國子助教遷翰林/國史院編修官與修宋遼金三史累擢國子祭酒)¶
　(集賢學士以翰林學士/承㫖致仕有蛻菴集)¶
成廷珪(字原常一字元章又字禮/執蕪城人有居竹軒集)¶
李孝光(字季和温州樂清人至正中以隠士徵授秘/書監著作郎遷文林郎秘書監丞有五峯集)¶
周伯琦(字伯温饒州人以䕃補南海簿累擢監察御史/㢘訪浙西行省承制假參知政事詔諭平江張)¶
　(士誠拜江浙行省/左丞有近光集)¶
<pb:KR4h0143_WYG_000-54b>¶
曾堅(字子白金谿人登至正甲午進士第自國子助教/擢翰林修撰出為江西行省郎官累拜翰林直學)¶
　(士/)¶
支渭興(字文舉郃陽人一云長寧人至順中進士至正/中累官雲南㢘訪遷副使以四川行省參政致)¶
　(仕有龍/谿詩集)¶
特穆爾(至正間官福建/行省參知政事)¶
貢師泰(字泰甫仲章子以國子生中江浙鄉試釋褐累/遷禮部尚書調平江路總管江浙行省承制授)¶
　(參知政事朝命改户部尚書尋/召為秘書卿未赴卒有玩齋集)¶
李士曕(字彦關南陽人後徙漢上中大都路進士第累/遷户部尚書福建行省左丞召擢參知政事改)¶
<pb:KR4h0143_WYG_000-55a>¶
　(樞密副使翰林學士承㫖封/楚國公有經濟文集五巻)¶
盧琦(字希韓别號立齋泉之恵安人登至正二年進士/第歴官漕司提舉以薦除知平陽州有圭峯集)¶
敏珠爾(字從道家世唐古氏居廣平元統元年舉進/士同知保定路安州轉松陽縣達嚕噶齊)¶
朱徳潤(字澤民世家睢陽渡江為吳人以薦應奉翰林/出為鎮東行省儒學提舉有存復齋集十巻)¶
陳桱(字子經奉化人徙/吳歴官翰林學士)¶
陳廷言(字君從寧海人舉進/士歴官集賢侍講)¶
陳顯曾(字景忠毘陵人至正辛已鄉試/乙科歴官翰林修撰有昭先槀)¶
吳炳(字彦輝祥符人官翰林/待制兼國史編修官)¶
<pb:KR4h0143_WYG_000-55b>¶
通通(字同初䝉古人進士第一/人及第官至翰林待制)¶
趙雍(字仲穆孟頫仲子以䕃守昌國/海寧二州歴官翰林院待制)¶
趙奕(字仲光孟頫季/子舉茂才異等)¶
趙麟(字彦徵雍子第進士至正間官/承事郎江浙行省中書檢校官)¶
玉武(豫章人至正間為翰/林國史院編修官)¶
余嘉賓(岳州平江人領至正丁/亥鄉薦歴官監察御史)¶
程文(字以間婺源人以薦入直翰林/累拜南臺御史擢禮部員外郎)¶
王嘉閭(字景善一字雲昇餘姚人以薦除松江財/賦提舉至正間累遷廣東道宣慰副使)¶
<pb:KR4h0143_WYG_000-56a>¶
王餘慶(字叔善婺州人至正初入經筵為翰/林檢討累拜江南行臺監察御史)¶
蘇天民(字堯叟保定人官/南臺監察御史)¶
鄭元祐(字明徳處州遂昌人徙錢塘除平江路/儒學教授擢江浙儒學提舉有僑吳集)¶
楊瑀(字元誠錢唐人以篆學召見累/官建徳總管晩號山居道人)¶
鈕麟(吳江人仕為嘉/興路達嚕噶齊)¶
趙承禧(至正間/官府尹)¶
葉廣居(字居中嘉禾人仕至江浙/儒學提舉有自得齊集)¶
聞人夢吉(字應之金華人泰定鄉貢以薦為/教官至正中累遷福建儒學提舉)¶
<pb:KR4h0143_WYG_000-56b>¶
烏延師中(字子中仕至淮/西亷訪副使)¶
雅爾噶鼐(字明徳䝉古色目人初為江浙行/省掾至正間歴江浙財賦總管)¶
孟昉(字天暐本西域人寓北平至正中為/翰林待制歴江南行臺監察御史)¶
焦白(字任道文炯次子家于吳/張氏辟湖學敎授不就)¶
許楨(字元榦有壬子以門功/補太祝應奉翰林文字)¶
馬熙(字明初衡州安仁人/歴官右衛率府敎授)¶
許廣大(字具瞻元統中進/士歴官知鄞縣)¶
曹文晦(字輝伯天台人/自號新山道人)¶
<pb:KR4h0143_WYG_000-57a>¶
髙克禮(字敬臣河間人以/䕃仕至慶元理官)¶
賈策(字治海開封人/仕至仁和令)¶
劉肅(字子威開封/人辟從事)¶
鄭元(字長卿開封人家于/吳仕江浙行省都事)¶
巴爾斯(字彦誠回囘人登進士/第官光州達嚕噶齊)¶
布哈特穆爾(字徳新居/延王孫)¶
邵思文(字彦文河南/人仕為臺掾)¶
卞思義(字宜之光州人/辟浙西掾史)¶
<pb:KR4h0143_WYG_000-57b>¶
諤勒哲(字蘭谷西夏人仕為平/江路一字翼萬户府)¶
雅克布哈(字孟初/張掖人)¶
范栝(范縣人至正中/知保定府雄州)¶
徐哲(字延徽萊州陽縣人以/茂才薦授教諭不就)¶
王造(字依中江寧人任吳/縣主簿遂家于吳)¶
王諶(字之常/造子)¶
嚴瑄(字國珍溧陽人至正十/一年進士官分宜縣丞)¶
宋克篤(長白人至正間/進士知絳州)¶
<pb:KR4h0143_WYG_000-58a>¶
蔣堂(字子中吳人泰定中鄉薦至/正間用薦為嘉定州教授)¶
孟集(吳人至正元年中鄉/試備牓知崇明州)¶
顧安(字定之吳人歴官泉州/路判官自號迂訥居士)¶
楊祖成(字伯振長洲人至正間/從事浙省仕至山隂尹)¶
陸徳源(字徳逺一字志寧長洲人舉茂才異/等歴徽州路儒學教授晩號杞菊)¶
陸行直(字季道一字季衡又字徳恭吳江/人官翰林典簿自號湖天居士)¶
陸宣(字後之行直子/官平江路學正)¶
趙渙(一名同麟字季文常熟人由/憲掾除湖州從事歴知富州)¶
<pb:KR4h0143_WYG_000-58b>¶
瞿智(字睿夫一名榮智字恵夫嘉定州人遷/崑山辟青龍鎮學敎諭攝嘉興録判)¶
俞庸(字子中嘉興人占籍上海官/華亭縣尹遷平江路推官)¶
俞俊(字子俊號雲東庸子初/仕麗水巡檢改判平江)¶
程煜(字彦明揚州/人寳坻縣丞)¶
吳禮(字和叔/歙縣人)¶
楊慶源(字宗善泗水人任信/州永豐縣儒學教諭)¶
張舜咨(字師䕫錢唐人由行/省宣使調伏寧簿)¶
徐夢吉(字徳符杭州於潛人舉茂才異/等歴官常熟敎授有琴餘雜言)¶
<pb:KR4h0143_WYG_000-59a>¶
王綸(字昌言嘉禾/人官學正)¶
潘澤民(名著以字行其先大梁人占/籍秀州仕至浙東帥府掾)¶
朱志道(崇徳州人歴官/吳江州教授)¶
錢岳(字孟安吳興人徙/雲間任亳縣丞)¶
唐棣(字子華歸安人舉茂才異等至正中/仕至休寜縣尹知吕州有味外味槀)¶
邊魯(一名魯生字至愚北庭人家宣城以南臺/宣使奉臺命西諭不屈及難贈南臺管勾)¶
許徳潤(長興人為中/書省管勾)¶
屠性(字彦徳㑹稽人/至正中領鄉薦)¶
<pb:KR4h0143_WYG_000-59b>¶
聶庸(字茂宣蒙古氏/自號太拙生)¶
鄭彞(字元秉餘姚/人有山輝集)¶
陳聚(字敬徳台州臨海人僑/居吳中任常熟教授)¶
錦濟實克(字宻卿阿/哩衮氏)¶
毛南翰(字彞仲黄巖人至治/中辟鄮山書院山長)¶
楊伋(字謙思天台人至元/初為嘉定州教授)¶
李庸(字仲常序弟以明經薦仕/至杭州録事著用道人集)¶
夏溥(字大之一字大光淳安人領至治三年/鄉薦為安定書院山長轉龍興教授)¶
<pb:KR4h0143_WYG_000-60a>¶
方子京(分水人舉至/正辛卯進士)¶
謝理(南陽人/官都事)¶
張溥(餘姚人官嘉/興路經歴)¶
徐昭文(字季章上虞人官/平江儒學學正)¶
王霖(字叔雨括蒼人歴官江/浙行省樞密院都事)¶
黄季倫(字季倫番陽人充三史/書寫授長洲縣敎官)¶
朱公遷(字克升樂平人遷金山至正辛/已領浙江鄉薦歴處州敎授)¶
謝寅(字叔長上饒/人辟府掾)¶
<pb:KR4h0143_WYG_000-60b>¶
祝蕃(字蕃逺一字直清貴溪人薦茂才異等/歴饒州敎授至正間調潯州路經歴)¶
葛元喆(字元喆撫州人登進士辟省/掾以薦為縣尹有集十巻)¶
劉中孚(字志行吉水人舉茂才/異等歴官知英徳州)¶
康瑞(字瑞玉一名耑字端玉龍泉人初辟/府掾至正中歴龍興路富州判官)¶
陳髙(字子上温州平陽人登至正十四年進士第授慶/元路録事再授慈谿縣尹不起自號不繫舟漁者)¶
　(有子上/存槀)¶
龍從雲(字子髙永新人/有釣魚軒詩集)¶
陳䮄(字𤣥甫閩縣人以薦補官歴潮/恵諸州軍事參軍有方山堂槀)¶
<pb:KR4h0143_WYG_000-61a>¶
陳楠老(字良材建寧政和人至元元年鄉/貢備牓歴建陽雲莊書院山長)¶
楊稷(字宗璉潭州長泰人/至正間攝邑學事)¶
麥澂(南雄人至正/間知藤州)¶
顧逖(字思邈至正末同知松/江府事遷嘉興路同知)¶
諸絅(官蕭山/教諭)¶
甘立(字允從陳留人辟奎/章閣照磨歴丞相掾)¶
袁泰(字仲長易次子為郡/學敎授别號寓齋)¶
宋沂(字子與清江人/仕至常山縣尹)¶
<pb:KR4h0143_WYG_000-61b>¶
賈實勒們(字徳舉真定獲鹿/人官内史院都事)¶
達克布哈(字仲囦號鼇/海蘢城人)¶
楊貴亨(號愚谷天台人官/浙東道僉都帥府)¶
辛敬(字好禮大梁人仕至龍/興路判官兼水軍千户)¶
楊士𢎞(字伯謙襄城人/有鑑池春草集)¶
彭鏞(字聲之/臨江人)¶
顧觀(字利賓丹陽人家/紹興任星子縣尉)¶
葉杞(字南有京口人/進士任丹徒簿)¶
<pb:KR4h0143_WYG_000-62a>¶
昻吉爾(字啟文西夏人登進士/第授紹興録事參軍)¶
髙明(字則誠永嘉平陽人至正五年進士第/授處州録事辟丞相掾有柔克齋集)¶
王冕(字元章諸暨人舉進士自/號煮石山農有竹齊集)¶
張天英(字楠渠温州人/徵為國子敎授)¶
郭翼(字羲仲一作羲重崑山人官訓導自號/野翁又稱東郭生所著有林外野言)¶
張世昌(字叔京越之諸暨人為本/州訓導自號霅濱慵叟)¶
王畛(字季野都中子仕/至成都路判官)¶
劉渙(字彦亨號石田世家雒陽後為山隂/人至正間薦為三茅書院山長不赴)¶
<pb:KR4h0143_WYG_000-62b>¶
魯貞(字起元開化人/元統二年鄉薦)¶
何儒行(字仲景宛陵人領至/元乙亥江浙鄉薦)¶
劉玉汝(字成玉廬陵人至/正元年江西鄉薦)¶
黄璋(字仲珍華亭人至正初/鄉薦晩號以齋老人)¶
王原傑(字子英吳江人至正四年鄉薦有/貞白英華文集水雲清嘯詩集)¶
劉倩玉(字伯琛吉州永豐人至正/甲申丙申兩中江西鄉薦)¶
盛景年(字修齡新昌人至/正十三年鄉貢)¶
朱斌(字文質吳江人至/正十三年鄉貢)¶
<pb:KR4h0143_WYG_000-63a>¶
元凱(長子人至/正鄉貢)¶
陳善(自號容城生松江人/至正間兩舉鄉貢)¶
陳乾富¶
周溥(字公輔吳興人領/鄉薦有東園詩)¶
朱彬(字仲文旴江/人登進士第)¶
馬弓(字本勁㑹稽/人領鄉薦)¶
翁仁(字徳元章安/人登進士第)¶
李澗(字國用/中貢魁)¶
<pb:KR4h0143_WYG_000-63b>¶
沙可學(永嘉人登進士第/辟浙江行省掾)¶
黄公望(字子久本姓陸世家常熟繼永嘉/黄氏遂徙富春有大癡道人集)¶
吳鎮(字仲珪嘉興人/有梅花菴槀)¶
黄鎮成(字元鎮昭武人/有秋聲集十巻)¶
陳柏(字新甫號雲嶠泗州人嘗/為侍儀舎人官至太祝)¶
仇機沙(字大用/色目人)¶
李存(字明逺更字仲公饒州安/仁人有俟菴集三十巻)¶
吳景奎(字文可婺州蘭谿人/所著有葯房樵唱)¶
<pb:KR4h0143_WYG_000-64a>¶
陳方(字子貞見/草堂雅集)¶
胡天游(名乗龍以字行别號松竹主/人岳州平江人有傲軒吟槀)¶
陳植(字叔方深子有/慎獨癡叟遺槀)¶
張師愚(字仲淵/宛陵人)¶
張師曾(字叔輿師愚弟延/祐天厯再領鄉薦)¶
張知言(字公九師/愚次子)¶
梅致和(字彦逺宛陵人/有耕稿十巻)¶
施坦(字季平/宛陵人)¶
<pb:KR4h0143_WYG_000-64b>¶
哈沙珊(字子山/燕山人)¶
何景福(字介夫睦之淳安人/有鐵牛翁詩一巻)¶
孫華孫(一名華字元實永/嘉人僑居華亭)¶
項炯(字可立天/台臨海人)¶
潘純(字子素/淮西人)¶
唐登¶
鄭東(字季明號杲齋温州平陽人與/弟采並有文名著鄭氏聯璧集)¶
鄭采(字季亮號/曲全東弟)¶
<pb:KR4h0143_WYG_000-65a>¶
吳克恭(字寅夫毘陵人/見草堂雅集)¶
袁藏用(字顯仁/古汴人)¶
劉元俊(字用章/浚儀人)¶
劉堧(字公坦靖江/人有小齋集)¶
葉頫(字伯昂/南陽人)¶
徐舫(字方舟睦州桐廬人/有瑤林滄江二集)¶
郭庸(字彦中/東平人)¶
盧昇(字廷舉/髙唐人)¶
<pb:KR4h0143_WYG_000-65b>¶
郝天鳯(字子儀/髙唐人)¶
楊賢徳(膠東/人)¶
唐奎(字文昌/晉陽人)¶
鄭昂(字處抑號密菴/永嘉平陽人)¶
陸廣(字季𢎞/吳人)¶
王雨(字伯/時)¶
趙次誠(字學之樂清/人有雪溪集)¶
邵光祖(字𢎞道鄱陽人家於吳/張氏授湖州學正不赴)¶
<pb:KR4h0143_WYG_000-66a>¶
髙文度(字惟正/蜀人)¶
羅蒙正(字希吕廬陵人家新㑹/以薦授南思州教授)¶
陸繼善(字繼之/吳人)¶
束宗庚(字章孟/吳人)¶
張常明(字景昭/吳人)¶
沈鉉(字文舉/松江人)¶
尤存(字以仁/吳人)¶
趙鎮(字元鼎號/寄軒吳人)¶
<pb:KR4h0143_WYG_000-66b>¶
陸炯(字晦叔號書/篷漫郎吳人)¶
鍾虞(字安期/吳江人)¶
時太初(字大本/常熟人)¶
陸元泰(字長卿/崑山人)¶
馬稷(字民立/吳郡人)¶
嚴恭(字景安平江/路嘉定州人)¶
强珇(字彦栗平江/路嘉定州人)¶
俞明徳(字明在/錢唐人)¶
<pb:KR4h0143_WYG_000-67a>¶
曹知白(字又𤣥一字真素别號/雲西老人閩人遷華亭)¶
楊謙(號平山别號竹/西居士松江人)¶
薛穆(字公逺自號北/澗生松江人)¶
沈存(字肯堂/松江人)¶
俞鎬(字孟京/松江人)¶
吕恂(字徳厚自號鐵/硯生華亭人)¶
吕恒(字徳常/璜溪人)¶
馮濬(字淵如一名以黙自/號彈鋏生華亭人)¶
<pb:KR4h0143_WYG_000-67b>¶
沈震(字伯修/華亭人)¶
余寅(字景辰/華亭人)¶
陸侗(字養正/上海人)¶
吳益(字敬夫/延陵人)¶
陶定理(字元康/延陵人)¶
張體(字孟膚/江隂人)¶
趙覲(字宗弁/江隂人)¶
張監(字天民金壇/人自號鶴溪)¶
<pb:KR4h0143_WYG_000-68a>¶
李節(字處約/潁上人)¶
盧浩(字養元/錢唐人)¶
王羽(錢唐/人)¶
馮士頤(字正卿/富春人)¶
吳復(字子中更字見心/富春人有雲槎集)¶
鎦堪(字子輿嘉禾/人有芝林集)¶
錢大有(字明逺/嘉興人)¶
董成(字性存/嘉興人)¶
<pb:KR4h0143_WYG_000-68b>¶
黄魯徳(嘉興/人)¶
范致大(字徳原崇徳人張氏據吳辟敎授/不就自號葛嶺真逸有金箒集)¶
韓友直(字伯清/吳興人)¶
蔣克勤(字徳敏湖/州長興人)¶
華廉(字仲清長興人舉賢良不/就晩號雲井有翠微集)¶
劉景元(字太初/四明人)¶
任昱(字則明/四明人)¶
朱庸(字伯常號撝/齋四明人)¶
<pb:KR4h0143_WYG_000-69a>¶
張洙(字宗魯/江隂人)¶
阮孝思(字維則平江/路嘉定州人)¶
周翼(字子羽號戅/齋無錫人)¶
烏本良(字性善/慈溪人)¶
韋珪(字徳圭/山隂人)¶
李一中(字彦初/山隂人)¶
沈懋(山隂/人)¶
陳敬(字白雲/山隂人)¶
<pb:KR4h0143_WYG_000-69b>¶
張克問(字九思/餘姚人)¶
徐士榮(字仁初/上虞人)¶
林彦華(號城南/黄巖人)¶
毛翰(字儀仲/天台人)¶
李文(桐廬人有/近山集)¶
吳學禮(字樂清有/雁山集)¶
陳徳載(青田人有山/村雜興詩)¶
萬石(字徳躬/豫章人)¶
<pb:KR4h0143_WYG_000-70a>¶
鄧梓(字文若/豫章人)¶
韓壁(字壁翁/饒州人)¶
熊進徳(字元修/上饒人)¶
章善(字立賢/廬陵人)¶
鄭基(字本初/三山人)¶
郭完(字維貞/莆田人)¶
方炯(字用晦莆田/人自號杏翁)¶
方坦(莆陽/人)¶
<pb:KR4h0143_WYG_000-70b>¶
五十四(髙昌/人)¶
陳維楨(莆田/人)¶
楊允孚(字和吉吉水人/著灤京襍詠)¶
推勒布哈(字兼善巴約特氏初名達布哈世居白野山進/後家台州江浙鄉試首薦至治元年賜右牓)¶
　(士第一授集賢修撰與修宋遼金三史擢禮部尚書/歴台州路達嚕噶齊為方國珍所襲殁于戰贈行省)¶
　(平章政事魏國公/諡忠介有顧北集)¶
余闕(字廷心一字天心唐古氏世居武威後為合肥人/累拜監察御史翰林待制歴淮南行省左丞陳友)¶
　(諒兵至城陷殉難贈行省平章/政事豳國公諡忠宣有青陽集)¶
<pb:KR4h0143_WYG_000-71a>¶
汪澤民(字叔志徽之婺源人登延祐五年進士第累知/兖州至正三年召修宋遼金三史除國子司業)¶
　(遷集賢直學士以禮部尚書致仕歸居宣州十五/年亂兵破城被執不屈遇害贈中書左丞諡文節)¶
樊執敬(字時中鄆城人歴官江浙行省參知政事/至正十二年殉難贈承㫖追封魯國公)¶
鄭玉(字子美徽州歙縣人至正中除翰林待制/徵之不起元末城破自經殉難有師山集)¶
董摶霄(磁州人官參政殉節南/皮追封魏國公諡忠定)¶
吕震(字伯起東平人至正中累官/懿州路總管歿于戰諡忠憲)¶
賀方(字伯京一字伯更霍州人累官翰林學士授/江南行臺治書侍御史至正中殉紅巾之難)¶
李鉉(字伯鼎大名濬縣人守延平殉海/冦之難贈鎮國上將軍隴西郡公)¶
<pb:KR4h0143_WYG_000-71b>¶
楊椿(字子夀吳人辟總/兵參謀守城殉難)¶
蔡廷秀(字君美松江人歴授承務郎袁州/推官蘄冦陷城被執不屈遂遇害)¶
堵簡(字無傲京口人仕至江/浙行省檢校官殉節)¶
韓準(字公衡沛縣人登進士/歴官福建行臺侍御史)¶
陳肅(字伯將無錫州人以薦舉為蘭谿州判官/歴翰林學士兵部尚書河南行省左丞)¶
俞述祖(字紹芳慶元象山人自翰林編修出/為沔陽路推官殉難贈禮部郎中)¶
李介石(字守道丹丘人授松江府掾從/守鎮江城陷被執不屈遇害)¶
吳文讓(號遜齋將樂人為龍谿縣尹至/正十五年殉漳冦之難諡毅忠)¶
<pb:KR4h0143_WYG_000-72a>¶
董旭(字泰初新昌人方國珍欲/致幕下强之不屈遂遇害)¶
潘伯修(字省中黄巖人至正中三中省試方/國珍劫之海上欲官之不屈遂及難)¶
陳有定(一名友定字安國福清人元末起兵據守/全閩累官福建行省平章政事被執殉節)¶
王翰(字用文靈武人先世本唐古氏初名諾木歡歴江/西福建行省郎中陳友定表授潮州路總管入明)¶
　(辟書再至遂自引決/有友石山人遺槀)¶
巴延(字子中西域人家進賢五舉鄉薦歴官都事閩右/丞章完表為行省貟外郎以佐閩帥復城功進兵)¶
　(部侍郎明初將以遺/逸徴飲藥殉節有集)¶
吳訥(字克敏休寧人以薦授建徳路判官兼義兵/萬户戰敗不屈殉難有吳萬户詩集五巻)¶
<pb:KR4h0143_WYG_000-72b>¶
陳謙(字子平/吳郡人)¶
李祁(字一初别號希蘧茶陵州人元統元年左牓進士/第二人應奉翰林文字除婺源州同知遷江浙儒)¶
　(學副提舉有/雲陽集十巻)¶
吳當(字伯尚澄孫以䕃入仕薦為國子助教預編纂宋/遼金三史累遷翰林直學士歴江西行省參知政)¶
　(事有草/廬集)¶
三寳珠(字廷珪輝和爾人至正辛酉/登第知瑞安州歴官憲使)¶
舒穆嚕宜孫(字申之其先遼之徳爾吉人襲職為沿海上/副萬户至正末浙東經畧承制拜行省參知)¶
　(政事殁於兵贈集賢大學士越/國公諡忠愍有少微唱和集)¶
<pb:KR4h0143_WYG_000-73a>¶
陳麟(字文昭永嘉人至正甲/午登進士官慈谿縣尹)¶
林諫(字格非青田人官兵部侍郎署/樞密院事至正未從行沙漢)¶
龔友福(字子經奉化人/官至翰林學士)¶
吳徹(字文通崇仁人/嘗事陳友諒)¶
周所立(號盤谷臨江人仕/陳友諒為教授)¶
陳基(字敬初臨海人初授經筵檢討官歴江浙行省郎/中參張士信軍進參太尉府軍事擢内史遷學士)¶
　(院學士有/夷白齋槀)¶
饒介(字介之臨川人自翰林應奉出僉江浙㢘訪司事/張士誠承制以為淮南行省參政明初俘至京師)¶
<pb:KR4h0143_WYG_000-73b>¶
　(及難自號華蓋/山樵亦曰醉翁)¶
馬玉麟(字國瑞海陵人至正間為長/洲尹歴官江浙行省參政)¶
張憲(字思㢘山隂人張氏據吳辟/為樞密院都事有玉笥生集)¶
陳秀民(字庶子温州人徙嘉興至正中為武岡步巡檢/知常熟州張氏時歴江浙行省參知政事有寄)¶
　(亭/集)¶
陳雷(字公聲秀民/子有窳菴集)¶
張經(字徳常監子仕張氏歴吳縣/尹知嘉定州調松江府判官)¶
蘇大年(名昌齡以字行自號西澗老樵真/定人至正間授翰林編修不拜)¶
<pb:KR4h0143_WYG_000-74a>¶
方行(字明敏黄巖人谷/真子有東軒集)¶
劉仁本(字徳𤣥天台人進士乙科歴官江/浙行省左右司郎中有羽庭詩槀)¶
楊維楨(字㢘夫㑹稽人登泰定丁卯進士仕至江西儒/學提舉明初召修禮樂書安車赴闕以白衣乞)¶
　(還自稱鐵笛道/人有鐵崖集)¶
錢惟善(字思復錢唐人領至正辛已鄉薦官至副提舉/自號曲江居士又稱心白道人有江月松風集)¶
　(十二/巻)¶
陸居仁(字宅之華亭人中泰定丙/寅鄉薦自號雲松野衲)¶
張昱(字光弼廬陵人仕為江浙行省左右司員外/郎行樞密判官自號可閒老人有廬陵集)¶
<pb:KR4h0143_WYG_000-74b>¶
王逢(字原吉江隂人自號席帽/山人有浯谿詩集七巻)¶
戴良(字叔能浦江人至正中以薦授淮南江/北儒學提舉有九靈山房集二十巻)¶
顧瑛(一名阿瑛別名徳輝字仲瑛自號金粟道人崑山/人有玉山璞槀張氏據吳避之嘉興至正末以子)¶
　(官萬户封武略將軍水軍/千户飛騎尉錢唐縣男)¶
顧元臣(字國衡初名衡瑛子至正中官寧海/所千户以功遷水軍都府副都萬户)¶
顧晉(字進道更名/元禮瑛仲子)¶
顧佐(字翼之/瑛從子)¶
倪瓚(字元鎮無錫州人別/號雲林有清閟閣槀)¶
<pb:KR4h0143_WYG_000-75a>¶
郯韶(字九成吳興人嘗辟試/漕府掾自號苕溪漁者)¶
姚文奐(字子章崑山人辟浙東帥閫/掾自號婁東生亦稱野航)¶
熊夢祥(字自得江西人/號松雲道人)¶
吕誠(字敬夫/崑山人)¶
周砥(字履道吳人居無錫號東臯生/亦稱菊溜生有荆南唱和集)¶
張簡(字仲簡吳人洪武/二年召修元史)¶
張渥(字叔厚見/草堂雅集)¶
黄玠(字伯成慈溪人徙家魏塘有/弁山小隠吟録知非舊槀)¶
<pb:KR4h0143_WYG_000-75b>¶
翟份(字文中/相臺人)¶
李瓚(字子粲/吳人)¶
李廷臣(字仲虞台/州寧海人)¶
李元珪(字廷壁/河東人)¶
陸友(字友仁/吳人)¶
張師賢(字希顔/崑山人)¶
沈性(一名明逺字自誠/號東埜吳興人)¶
衞仁近(字叔剛一字子剛華/亭人有敬聚齋詩槀)¶
<pb:KR4h0143_WYG_000-76a>¶
繆偘(字叔正/常熟人)¶
馬麐(字公振一字國瑞崑山/人有醉漁草堂二集)¶
岳榆(字季堅/義興人)¶
彭罙(一名寀字宗/愈揚州人)¶
袁暠(字子明/汝陽人)¶
李簡(字士㢘廬陵/人居崑山)¶
張遜(字仲敏南陽人家/於吳自號溪雲)¶
顧逵(一名達字/周道吳人)¶
<pb:KR4h0143_WYG_000-76b>¶
文質(字學古温州/人隠居婁江)¶
顧敬(字思恭自號/灌園翁吳人)¶
顧盟(字仲贅/甬東人)¶
馬晉(字孟昭/扶風人)¶
黄文徳(汴/人)¶
華翥(字伯翔/吳興人)¶
王鑑(字明卿真/定安平人)¶
余日强(字伯莊古田人居/崑山有淵黙叟集)¶
<pb:KR4h0143_WYG_000-77a>¶
宗本先(字景明/京口人)¶
陸仁(字良貴河南人流寓/崑山自號樵雪生)¶
沈右(字仲説/吳人)¶
王楷(字叔正/太原人)¶
張田(字芸已浚/儀人徙吳)¶
劉西村(見玉山/名勝)¶
金翼(字敬徳天台赤城/人一作樂清人)¶
王巽(見玉山/雅集)¶
<pb:KR4h0143_WYG_000-77b>¶
陸景龍(字徳陽嘉興人/至正已已鄉薦)¶
邾經(字仲誼仁和人登進士嘗寓/澄江作澄江櫂歌有玩齋集)¶
陳汝秩(字惟寅廬山人遷吳明初/徴至京師以母老辭歸)¶
舒頔(字道原績谿人仕至台州學/正有華陽貞素齋集七巻)¶
舒逺(字仲修頔弟/有北莊遺槀)¶
舒遜(字士謙逺弟號/可菴有搜括集)¶
趙善瑛(字廷璋/成都人)¶
周霆震(字亨逺吉州安/成人有石初集)¶
<pb:KR4h0143_WYG_000-78a>¶
吳海(字朝宗閩縣人/有聞過齋集)¶
楊翮(字文舉金陵人官太常/博士有佩玉齋類槀)¶
張端(字希尹江隂人以薦授官歴海鹽州判/官江浙行樞密院都事有溝南漫存槀)¶
錢逵(字伯行良右子仕為江浙行省管勾架閣歴淮南/行省員外郎明初徵赴太常議禮發臨濠尋放歸)¶
吳志淳(字主一以字行無為州人以/䕃歴官靖安都昌二縣簿)¶
朱希晦(樂清人有/雲松巢集)¶
甘復(字克敬餘干人/有山窗遺槀)¶
留睿(字若愚一字/養愚括蒼人)¶
<pb:KR4h0143_WYG_000-78b>¶
魯淵(字道原淳安人至正辛卯進士江浙儒學/副提舉明初徴修禮樂書詔授官以病辭)¶
余詮(字士平豐城人至正間/官江浙儒學副提舉)¶
周之翰(字申甫/華亭人)¶
吳哲(字子愚華亭人號淡/雲野人嘗佐戎幕)¶
周南老(其先道州人徙家吳中以薦補信州永豐學教/諭歴淮南行省照磨官明初徴赴太常議禮發)¶
　(臨濠尋/放還)¶
鄭洪(字君舉號素軒永/嘉人有集一巻)¶
董佐才(字良/用)¶
<pb:KR4h0143_WYG_000-79a>¶
唐珙(字温如/㑹稽人)¶
徐津(字仲盟/江隂人)¶
范立(字叔中一字中立號/王崖樵者錢唐人)¶
胡悌(見朱存理/鐵網珊瑚)¶
李費(楊維楨/門人)¶
吳㑹(字慶/伯)¶
王翊(字伯/良)¶
游莊(字子/敬)¶
<pb:KR4h0143_WYG_000-79b>¶
王中(字懋/建)¶
陳安(字克盟/金溪人)¶
鎦㢘(字用正/臨川人)¶
徐淮(字原澤/永嘉人)¶
華幼武(字彥清號棲碧無/錫州人有黄楊集)¶
葉顒(字景南金華人/著樵雲獨唱)¶
盧煥(松江/人)¶
劉養晦(號雲樵/萬安人)¶
<pb:KR4h0143_WYG_000-80a>¶
燕遺民(字逸徳號空谷/老人武昌人)¶
潘牧(淮南人至正間/舉茂才異等)¶
曾朴(字彦曾/燕山人)¶
劉本原(字仲/原)¶
王鵬(字九萬/緱山人)¶
葉顒(字伯昻吳人中浙省/試為和靖書院山長)¶
郭鈺(字彦章吉水/人有靜思集)¶
劉永之(字仲修清江人明初/被徴辭歸有山隂集)¶
<pb:KR4h0143_WYG_000-80b>¶
貢性之(字友初宣城人以䕃除簿尉後補閩理/官入明避居山隂更名恱有南湖集)¶
瑪魯(字兼善西域人家上虞領至正壬/寅鄉貢以薦授嘉興路儒學教授)¶
盛彧(字季文常熟人/有歸胡岡集)¶
練魯(字希曽處州松陽人至/正中第有倥侗子文集)¶
王宥(字敬助山隂人/自號卧龍山民)¶
滑夀(字伯仁一字伯本/襄城人徙餘姚)¶
吉雅摩迪音(字元徳西域人至正間進/士官浙東都元帥僉事)¶
阿拉善(字允中吉雅摩迪音之弟至正/間進士官應奉翰林文字)¶
<pb:KR4h0143_WYG_000-81a>¶
丁鶴年(以字行一字永庚吉雅/摩迪音從弟有海巢集)¶
吳惟善(丁鶴年表/兄樊川人)¶
劉履(字坦之上虞人至正末/避亂自號草澤閒民)¶
鄭淵(字仲涵浦江人/明初詔徵不起)¶
沈中(東陽/人)¶
邵永(嚴陵/人)¶
方道叡(字以愚淳安人登至順二年進士授翰林編/修至正中歴杭州判官有愚泉詩藁十巻)¶
烏延思敬(字子敬號齊東/野老東平人)¶
<pb:KR4h0143_WYG_000-81b>¶
趙汸(字子常休寜人授江南行樞密院都事明/初被召與修元史書成不仕還有東山集)¶
汪克寛(字徳輔一字仲裕祁門人泰定丙寅中江浙/鄉試明初召修元史事竣辭還有環谷集)¶
金涓(字道原義烏人有湖西/青村二集凡四十卷)¶
謝應芳(字子蘭武進/人有龜巢集)¶
沈貞(字元吉長興/人有茶山集)¶
周敏(汝陽/人)¶
張庸(字惟中慈谿/人有全歸集)¶
孔思吉(曲阜/人)¶
<pb:KR4h0143_WYG_000-82a>¶
李仁(字嚴賓/東蒙人)¶
馬庸(扶風/人)¶
謝師善¶
張穀(吳/人)¶
髙元復(東吳/人)¶
沈良(松江/人)¶
徐士茂(松江/人)¶
錢應庚(字南金松江人/以明經教授)¶
<pb:KR4h0143_WYG_000-82b>¶
顧常(無錫/人)¶
雅安(字處善/楊州人)¶
周棐(字致堯崇徳人平/江書院山長有集)¶
朱武(字仲桓/山隂人)¶
郭文(字仲/炳)¶
李訥(字彦明/江右人)¶
秦衡(淮海/人)¶
陸顒(淮海/人)¶
<pb:KR4h0143_WYG_000-83a>¶
梅實(宣城/人)¶
徐恒(錢唐/人)¶
楊明(字復初/錢唐人)¶
金灝(秀州/人)¶
華仲庸(長興/人)¶
陳朴(奉化/人)¶
姜文振(一名文震/㑹稽人)¶
周崇厚(廬陵/人)¶
<pb:KR4h0143_WYG_000-83b>¶
鄧伯言(新淦/人)¶
陳潤(閩/人)¶
江輻(閩/人)¶
魏奎(臨卭/人)¶
金信(字中孚金華人以茂才/舉不就有春草軒集)¶
田耕(字仲雲/吳人)¶
周衡(字世衡/吳人)¶
劉侍史(見皇元/風雅)¶
<pb:KR4h0143_WYG_000-84a>¶
何理問(見皇元/風雅)¶
孔進士(見帝京/景物畧)¶
施翰林(見洪洞/邑志)¶
倪公(失其名江寧府/倅見溧陽志)¶
溪翁(見平陽/府志)¶
　羽流衲子¶
丘處機(字通密號長春子登州棲霞人學全真師王真/人嘉太祖召對賜號神仙爵大宗師居燕太極)¶
　(宫有磻溪/集六巻)¶
<pb:KR4h0143_WYG_000-84b>¶
張志純(字布山號天倪子泰安州人學道㑹真宫初名/志偉世祖改今名賜號崇真保徳大師授紫服)¶
　(年百二/十歳)¶
聶碧窗(江西人元初為龍翔宫/書記後主京口天慶觀)¶
梁大柱(字中砥其先湘州人/徙鎮江學道勾曲山)¶
張與材(字國梁號薇山别號廣微子居信之龍虎山為/三十八代天師襲掌道教元貞初入見大明殿)¶
　(授太素凝神廣徳大真人大徳中加正一教主領三/山符籙給銀印視二品至大初授金紫光祿大夫封)¶
　(留國公給金印視一品皇/慶初賜冠服延祐中卒)¶
張嗣德(號太乙子與材次子至正中襲掌教事為四十代天/師授太乙明教廣𤣥體道大真人主領三山符籙)¶
<pb:KR4h0143_WYG_000-85a>¶
馬臻(字志道號虚中少慕陶貞白著道士服隠西湖/大徳中與燕京内醮未㡬辭歸所著有霞外集)¶
鄧牧(字牧心錢唐人隠大滌山吳/真人全節奉詔徴之不赴)¶
王中立(字定民號足菴天台人為桐柏觀道士/主杭之西太乙宫賜號仁靖純素真人)¶
王夀衍(字睂叟杭州人至治中徴授𢎞文/輔道粹徳真人主杭之開元宫)¶
姬志真(有雲山/集八卷)¶
尹志平(有葆光集/詩一巻)¶
吳全節(字成季號閒閒饒州安仁人學道龍虎山自至/元迄至治累授特進上卿𤣥教大宗師崇文𢎞)¶
　(道𤣥徳真人總攝江淮荆襄道教/知集賢院道教事所著有看雲集)¶
<pb:KR4h0143_WYG_000-85b>¶
薛𤣥曦(字𤣥卿河東人徙信州貴溪學道龍虎山延祐/間召見提㸃上都崇寧萬夀宫至正中制授𢎞)¶
　(文裕徳崇仁真人自號/上清外史有上清集)¶
彭日隆(别號隠空崇安人居沖佑觀遇異人授雷法祈/禱皆騐後師黄雷囦傳清徴道法隠九曲溪上)¶
黄石翁(字可玉號松瀑南康人家廬/山下少為道士晩號狷叟)¶
查居廣(字廣居臨川人少入金溪望仙觀/為道士晩居仁夀觀有學詩初槀)¶
鄧宇(字子方臨川人出家上清宫/號清壑樵史别號雪鶴山人)¶
李道坦(字坦之吳興人所/著有學道齋集)¶
張雨(一名天雨字伯雨别號貞居子錢唐人棄/家為道士晚居開元宫有句曲外史集)¶
<pb:KR4h0143_WYG_000-86a>¶
虞大雅(龍虎/山人)¶
鄭守仁(號蒙泉黄巖人學道京師蓬萊坊之崇真/宫人稱獨冷先生至正間出主白鶴觀)¶
薛毅夫(字茂𢎞號鶴齋信州貴溪人/志貞一之學隠居白屋山)¶
富恕(字子微號林屋山人/吳江昭靈觀道士)¶
鄒復雷(號雲東為洞/𤣥丹房主)¶
余善(字復初玉峰/清真觀道士)¶
于立(字彦威南康匡廬/人學道㑹稽山)¶
方從義(字無隅貴溪人居上清宫老歸江南修道於金客/門小洞天自號方壺子又稱不芒道人金門羽)¶
<pb:KR4h0143_WYG_000-86b>¶
席應珍(字心齋號子陽子常/熟人提舉致道觀)¶
姚草樓(住南阜/道院)¶
蔣䒶與(羽士見荆/溪外記)¶
蔣景玉(羽士見荆/溪外記)¶
崔𤣥白(絳霄宫/道士)¶
張天師(失其/名)¶
趙永嘉(泉州晉江人/隠於金鞍山)¶
祖欽(卓錫/仰山)¶
<pb:KR4h0143_WYG_000-87a>¶
伏(字虎巖淮安人住徑山至/元以偈進世祖嘉納之)¶
圓至(字天隠别號牧潛髙安姚氏子駐錫/建昌能仁寺所著有筠溪牧潛集)¶
英(字實存錢唐人姓厲氏棄家為/浮屠結茅天目山有白雲集)¶
希陵(字西白義烏何氏子出家東陽世祖召見賜號佛/鑒成宗加號大圜仁宗加號慧照至正壬戌説偈)¶
　(而逝諡大辨/有瀑巖集)¶
知和(號依和菴主崑山人/隠居雪竇終二靈山)¶
善住(字無住别號雲屋吳郡/僧居報恩寺有谷響集)¶
明本(號中峯錢唐人俗姓孫氏投天目山受法髙峯原/妙禪師雲遊還師子院詔賜金襴伽棃衣進號佛)¶
<pb:KR4h0143_WYG_000-87b>¶
　(慈圓照廣慧禪師至/治三年逝勑諡智覺)¶
祖瑛(號石室吳江陳氏子出家普向寺受法於徑山晦/機禪師住持昌國州隆教禪院及杭之萬夀明之)¶
　(隆教老於/雪竇育王)¶
瑤(字荆山雲巖僧見/王賓虎丘山志)¶
與恭(字行已號嬾/禪上虞人)¶
正印(大徳間住澱山寺/至治中卓錫吳興)¶
𢎞濟(字同舟一字天岸俗姓姚餘姚人投寳積/寺為僧泰定改元開法於萬夀圓覺寺)¶
懷深(字無懷天厯至順間/結菴杭之西湖北上)¶
<pb:KR4h0143_WYG_000-88a>¶
行端(字景元一字元叟俗姓何氏臨海人大徳間出主/湖之資福至大中特㫖賜號慧文正辨行宣政院)¶
　(舉主天竺遷靈隠延祐中加號佛/日普照泰定間降璽書命主徑山)¶
祖銘(字古鼎奉化應氏子元統初自徑山出住昌國隆/教寺遷普陀及中天竺至正間還主徑山錫號慧)¶
　(性文敏宏學普濟禪師退/居妙明菴有古鼎外集)¶
永彞(字古鼎/松江人)¶
如砥(字平石自稱太/白老衲住徑山)¶
清珙(字石屋常熟温氏子住當湖之福源退老/天湖至正間降香幣賜金襴衣有石屋集)¶
益(字栯堂温州人/住奉化岳林寺)¶
<pb:KR4h0143_WYG_000-88b>¶
至剛(閩縣人居聖羅山/人稱石門和尚)¶
覺恩(字以仁號斷江四明人卓/錫雲門後住天平白雲寺)¶
智寛(字裕之號雲海吳人住吳江聖夀至元五年以行/宣政院檄主嘉禾三塔景徳寺所著有雲海唱和)¶
　(詩/)¶
元鼎(字虚中吳僧見/朱珪方寸鐵志)¶
清欲(號了菴别號南堂遺老臨海人得度/徑山至正間主靈巖光福本覺諸刹)¶
照鑑(一作恵鑑字仲明號湛然靜者錢/塘徐氏子住恵山寺有雙清集)¶
元長(字無明號千巖蕭山董氏子隠天龍山東菴/復渡江至義烏伏龍山依大樹結茅而止焉)¶
<pb:KR4h0143_WYG_000-89a>¶
師文(崇明/僧)¶
守良(至正末為嘉/禾興聖住持)¶
文靜(字黙堂閩人住/越之天章寺)¶
懋詗(見黄/溍傳)¶
處林(字大材/天台人)¶
寧(字居中至正/間虎丘僧)¶
至諶¶
逢(字其/原)¶
<pb:KR4h0143_WYG_000-89b>¶
餘澤(字天泉吳江陸氏子住吳之永定遷北禪尋奉召/主杭之天竺晚歸吳之大𢎞教寺方回録其竒句)¶
　(為長/春集)¶
寳月(字伯明姑胥人/住玉峰報國寺)¶
廣宣(一名至訥字無言/吳僧住福岩寺)¶
那希顔(字恱堂四明人/住玉峯薦嚴寺)¶
元本(字立中/丹丘人)¶
祖柏(號子庭嘉定/人住慧業寺)¶
文信(字道元號雪山永嘉/人住石湖寳華禪寺)¶
<pb:KR4h0143_WYG_000-90a>¶
自恢(字復初一作復元豫章人至正/末主海鹽法喜寺後住廬山)¶
子賢(字一愚住/天台山寺)¶
至奐(住天台/山寺)¶
照(字覺元/四明人)¶
福初(字本元/吳淞人)¶
法堅(㑹稽雲門寺/僧寓吳中)¶
良圭(字善/住)¶
泉澄(人呼為水長老/見玉山名勝集)¶
<pb:KR4h0143_WYG_000-90b>¶
超珍(見玉山/名勝集)¶
行方(字行紀/嘉定人)¶
夀寧(字無為號一菴上海人久/主名刹歸吳淞靜安寺)¶
椿(字大年吳/中沈氏子)¶
良震(字雷隠三山人受法徑/山主席上虞等慈寺)¶
淨圭(見朱存理/鐵網珊瑚)¶
芝磵(至正末與楊維/楨林彦清倡和)¶
淨慧(字古明/松江人)¶
<pb:KR4h0143_WYG_000-91a>¶
祖敎(號靈隠嘉定僧俗/姓姚氏將家子)¶
善行(勾吳/沙門)¶
觀通(字希逺宜/興屈氏子)¶
必才(字大用/天台人)¶
志瓊(字藴中見賴/良大雅集)¶
宗衍(字道原中吳人住石湖楞伽復以僧/省堂選主嘉禾徳藏寺著碧山堂集)¶
惟則(字天如吉之永新人族姓譚氏卓錫吳城東闢師/子林既而遯跡松江九峯加號佛心普濟文恵大)¶
　(辨禪師侍者集其詩/文為師子林别録)¶
<pb:KR4h0143_WYG_000-91b>¶
元珪¶
廷塤¶
可繼¶
善伏(字虎/林)¶
斯藴(字昭/叟)¶
法智(吳僧見余闕/青陽集附録)¶
靈惲(虎丘/寺僧)¶
大訢(字笑隠南昌人俗姓陳氏卓錫杭之鳯山遷中天/竺文宗自金陵入正大統以潛邸為龍翔集慶寺)¶
<pb:KR4h0143_WYG_000-92a>¶
　(召授大中大夫主寺事設官/隷之所著有蒲室集十五巻)¶
本誠(初名文誠字道原後名道元字覺隠嘉禾人/主興聖禪寺又主本覺寺洪武初示寂有集)¶
善學(自號古庭生吳郡馬氏初出家/大覺寺主崑山薦福後居光福)¶
大圭(字恒白姓廖氏泉州/晉江人為開元寺僧)¶
曇塤(字大章丹丘人住嘉定南/禪寺後居天台之五峯)¶
智圓(字鑑中錢唐人住寳幢寺/自號夢道人有夢觀集)¶
文藻(字南洲温州人住/湖州何山禪寺)¶
溥照(字元明/吳郡人)¶
<pb:KR4h0143_WYG_000-92b>¶
元旭(字原明四明延夀/寺僧飛錫松江)¶
時蔚(號萬峰温州金氏子晚/居鄧尉山聖恩禪院)¶
圓丘(字雪崖見毛永/貞石田山房詩)¶
淨昱(字大明見石/田山房詩)¶
員怡然(閩人見孫/原理元音)¶
印秋海(見宋公傳/元詩體要)¶
道充(字碧虚見明李伯/璵文翰類選大成)¶
元(字宗海見文/翰類選大成)¶
<pb:KR4h0143_WYG_000-93a>¶
慈感(字感芝苕城人/見鐵網珊瑚)¶
元遜(吳興人見/鐵網珊瑚)¶
若舟(字别岸/檇李人)¶
明曇(見蒙/隂志)¶
義傳(見盧熊蘇/州府志)¶
古愚(見毘/陵志)¶
玉峰(見張萊京/□三山志)¶
善觀¶
<pb:KR4h0143_WYG_000-93b>¶
無方¶
性嘉¶
茅山游僧¶
無名僧(見明譚貞/黙其間集)¶
　閨秀¶
程一寧(順帝/宫人)¶
何節婦賀氏(吉州永新人至正十二年蘄兵/冦城其夫遇害殉節見浯溪集)¶
胡烈女妙端(越之嵊縣人適同邑祝生苗䝤之難守節/赴水䝤帥為立廟祀之邑人咸曰烈女廟)¶
<pb:KR4h0143_WYG_000-94a>¶
張節婦劉氏(名宜大同人翰林待制翼之姪女為武州/守張思孝子亨妻至正戊申為河南亂兵)¶
　(所掠罵/賊遇害)¶
李君問妻萬氏(處州龍泉人夫亡矢節不再/適有奪其志者為賦詩示意)¶
馬彦竒妻盛氏(名貞一孀居紡績敎子口/授書史里人比之曹大家)¶
陳氏(錢唐儒家女其夫隷軍/籍久戍貧難不變節)¶
管氏道昇(字仲姬一字瑤姬翰林承㫖趙/孟頫妻延祐中累封魏國夫人)¶
万俟蕙柔(江南士人妻/陷北軍中)¶
韓氏(太學生吳/仁叔妻)¶
<pb:KR4h0143_WYG_000-94b>¶
李黨學女(適巴/長卿)¶
張氏蕙蘭(名淑新喻傅金妻其/先汴人有緑窗遺槀)¶
王嬌紅(蜀人適/申純)¶
吳氏女(見黄巖同知/鄭僖春夢録)¶
賈雲華(名娉娉錢唐人/宋平章似道女)¶
鄭氏允端(字正淑吳人世稱花橋鄭家歸/同郡施伯仁所著有肅雝集)¶
余季女(台州儒家女適/同郡水宗道)¶
趙女(父晉為南臺/掾見浯溪集)¶
<pb:KR4h0143_WYG_000-95a>¶
劉氏(洞庭人歸葉正/甫見輟畊録)¶
曹妙清(字比玉自號雪齋錢唐人/楊維楨為序其絃歌集)¶
張妙淨(字恵蓮錢唐人/自號自然道人)¶
薛氏蘭英　蕙英(吳郡人有/聨芳集)¶
徐氏女(浦城徐/嗣元女)¶
鄭奎妻¶
蘇小卿¶
崔琦¶
<pb:KR4h0143_WYG_000-95b>¶
阮碧雲¶
韓鵶兒¶
張氏¶
狄婉兒¶
李飛仙¶
范秋蟾(台州人方國/珍妻之婢)¶
比丘尼妙湛(大徳間居吳/興長明菴)¶
梅花尼(見彤管/遺編)¶
<pb:KR4h0143_WYG_000-96a>¶
　仙鬼¶
懸葫蘆(大徳間安肅縣建擬江亭落成有三仙至題詩/壁上其一自稱懸葫蘆本州判官張莘有記)¶
劉妙容(皇慶初有張三郎者八月十五夜吹笛倚望/橋遇老人傳曲曰此仙姝劉妙容所作歌也)¶
衞芳華(延祐初永嘉滕穆於臨安月夜遇/美人自稱宋理宗宫人衞芳華)¶
𤣥妙觀羽客(見田汝成西/湖遊覽志)¶
晩翠亭鬼(見葉世竒/草木子)¶
　外夷¶
段福(大理國王興智季父世祖時隨/國王入覲後以功封武威公)¶
<pb:KR4h0143_WYG_000-96b>¶
驃信(其先蒙氏/見雲南志)¶
李齊賢(字仲思仕髙麗官門下侍中封雞/林府院君卒諡文忠著亂槀十巻)¶
申淑(髙靈郡人/髙麗參政)¶
金仁鏡(慶州人髙麗右樞密貶尚州牧後至尚/書左僕射中書侍郎平章事諡貞肅)¶
崔瀣(髙麗/人)¶
安南王陳光昺(日焸子其先閩人中統三年制封為/安南國王降虎符國印薨諡太王)¶
陳日燇(安南王日烜世子襲位自號竹/林大士薨諡仁王有香海印集)¶
陳英王(失其名安南國王日/燇子襲位薨諡英王)¶
<pb:KR4h0143_WYG_000-97a>¶
　陳益稷(安南王日烜弟初為昭國王至元中歸朝後封/安南國王國人弗納久留鄂州遙授湖廣行中)¶
　　(書省平章政事武宗朝累進金紫光祿大夫/儀同三司天厯中卒諡忠懿王有拱北集)¶
　陳秀峻(字萃山安南國王姪武道侯子封文紹侯更文/義侯至元中歸朝詔封輔義公資善大夫有粹)¶
　　(山吟/槀)¶
　賴益巋(陳秀峻表弟交趾太守賴先之後至元中/内附遥授南柵江路安撫使嘉議大夫)¶
　丁公文(安南國王日燇相官/少保見陳孚交州槀)¶
　盛熙明(龜兹國人以能書/辟奎章閣書史)¶
　¶
<pb:KR4h0143_WYG_000-97b>¶
　¶
　¶
　¶
　¶
　¶
　¶
　¶
御選元詩姓名爵里二¶
